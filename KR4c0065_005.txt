# -*- mode: mandoku-view; -*-
#+TITLE: 沈下賢文集
#+DATE: 2015-09-11 08:19:36.456757
#+PROPERTY: ID KR4c0065
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0381-005沈下賢文集-卷第五.
<pb:KR4c0065_SBCK_005-1a>¶
沈下賢文集卷苐五¶
　　記上¶
　　　　河中府叅軍𠫊記¶
　　　　歌者葉記¶
　　　　閩城開新池記¶
　　　　壽州團練副使𠫊壁記¶
　　　　&KR0614;厔縣丞𠫊記¶
　　　　都梁山倉記¶
　　　　華州新葺設𠫊記¶
<pb:KR4c0065_SBCK_005-1b>¶
　　　　隴州剌史𠫊記¶
　　　　　河中府叅軍𠫊記¶
&KR0038;朝設官無髙卑皆以職授任不職而居任者獨叅¶
軍焉觀其意蓋欲以清人賢冑之子弟將命試任使¶
以雅地出之耳不然何&KR0278;然曠飬之如此其差髙下¶
則以五府六雅為之次苐蒲河中界三亰左雍三百¶
里且㕥天子在雍故其地益雄調吏者必以其人授¶
焉噫今之衆官多失職不失其本者亦獨叅軍焉長¶
慶二年余客蒲河中城叅軍某族世皆清胄又與始¶
<pb:KR4c0065_SBCK_005-2a>¶
命之意不失矣乃相與請余記職官之本於其署¶
　　　　　&KR0084;者葉記¶
昔者秦青之子弟韓娥從學乆之以為&KR0014;盡青之妙¶
也即辭去青送之將訣且歌一&KR0084;而林&KR0284;簜再歌則¶
行雲不流矣娥心乃衰然則韓娥亦&KR0014;使逶迤之聲¶
環梁而凝塵奮飛㣲舞上下者三日不止&KR0014;為人悲亦¶
&KR0014;為人喜其後漢武時恊律李延年為新聲亦尚感¶
動人至唐貞元元年洛陽金谷里有女子葉學歌於¶
柳恭恭下之初與其曹十余人居獨葉&KR0084;成無等後¶
<pb:KR4c0065_SBCK_005-2b>¶
為成都率家妓及率死復来長安中而轂下聲家聞¶
其&KR0014;咸與㑹唱次至葉當引弄及舉音則弦工吹師¶
皆失執自廢旣罷聲黨相謂約慎語無令人淂聞知¶
是時慱陵大家子崔莒賢而自患其室饒乃曰吾緑¶
組㓜祑寜冝厚畜以自封耶遂大置賔客門下縱楽¶
與遨遊極費無有所恡他日莒宴賔堂上樂屬因言¶
曰有新聲葉者歌無倫請延之即乗小車詣莒莒且¶
酣為一擲目㘴樂乃合韻奏緑腰俱瞩葉曰幸給聲¶
葉起與歌一&KR0281;一㘴盡眙是日歸莒莒沉浮長安數¶
<pb:KR4c0065_SBCK_005-3a>¶
十年葉之價益露然以莒&KR0014;善人而優曹亦歸之故¶
卒得不貢聲中禁葉為人潔悄自處雖諧者百態争¶
𥬇於前未甞換色元和六年莒從事岐公在朔方時¶
余徃謁焉㑹與公賔舎於郵在莒隣夜聞其歌有一¶
人㘴泣甚悲良乆復悅及卒聲而悲悅𠕅三曰孰為¶
之是欲吾不淂自任耳明旦問其狀乃葉為也後莒¶
復從&KR0302;公来彭城十年余過其居問葉安在曰逝矣¶
自趙璧李元馮世稱為知音之&KR0057;皆擅鼓絃及謂余¶
言葉之歌使其妙自備則音屬不知和矣鳴呼豈韓¶
<pb:KR4c0065_SBCK_005-3b>¶
娥之嗣與惜其終莫有&KR0014;&KR0071;其聲者故余著之欲其¶
聞於後世云¶
　　　　　閩城開新池記¶
閩城吻海而𣲖江輔山以居先時無安沼平池為游¶
舟娛席之地而娉芲媚竹散生擲華故酒𥬇酣視之¶
晨而佳思莫極矣髙平公牧察之余乃經度隟空之¶
𫠦因卑汙壍而岸之浦嶼環廻之𫝑𫠦造必勝群山¶
左右冩影浮秀者輳空而入十一月辛&KR0407;新池成明¶
日軍副者亞之疾間公延䕶軍及群從事絃工吹師¶
<pb:KR4c0065_SBCK_005-4a>¶
&KR0322;䄂之曹㳺池而酒既坐謂軍副亞之曰吾踈汙隟¶
以&KR0556;此而海波朝夕盈來之候逓輪&KR0085;給以為我状¶
而石之㕥期乎不朽軍副者亞之不敢讓遂執巵俯¶
舡𥙊酒于流因且詞曰水&KR0014;濁清首冠五行波流巳¶
大有神為宰環塘縈縈為公藻鏡新流泱泱與地興¶
祥嘉鯉鮐魴于水息昌嚵鮞&KR0821;虺即水與死翡翠鵁¶
鶄浴涘眠晴辛蒲翦翦扇荷擎擎時未云來勞思乃¶
馨柘槿紺竹滲縮醖沃延榮接姿以水為禄輔佑堙¶
隍吐孕百福惟我公之明之通之智之忠保夀考兮¶
<pb:KR4c0065_SBCK_005-4b>¶
與池之無窮軍副者亞之詞既再拜跪巵奉夀于公¶
前公大喜還列&KR0556;㘴以酒以歌日入而起¶
　　　　　夀州團練副使𠫊壁記¶
戰國南北書更言故世諸豪争㩀于夀春&KR0137;兵至百¶
萬有不&KR0014;淂者豈地𫝑為要津乎自建中已来淮夷¶
窟叛於蔡天子之詔&KR0137;討或赦由是夀春備為東塞¶
矣為之守者皆佩將軍印幕府符書之設擬於方鎮¶
而有副使之官焉元和中韋公武㕥殿中侍御史為之¶
九年秋蔡州叛夀春守令孤通引兵屯霍丘副使得¶
<pb:KR4c0065_SBCK_005-5a>¶
孱卒百餘人留郡中冬蔡兵大入馬塘㓂鄧家城殺¶
其將卒五千餘人盡虜民男女焚壊邑室而去郡中¶
驚駭民人多流其家而東副使因言夀春其地壍水¶
四絡南有淠西遮淮潁東有淝下㕥北注激而廻為¶
西流環乳而濬入于淮此天與險於是也假如愚民¶
&KR0014;弃其業西流即為蓬徙塵走耳安與國是為利耶¶
古反山家奴與民户一丁但為水工决安豊已南陂¶
池㑹其流于城傍野中浸注如澤以故居民流心稍¶
稍復退時馬塘鄧家城既陷霍丘方畏㓂乗其虚復¶
<pb:KR4c0065_SBCK_005-5b>¶
飛語謡㕥感其俗曰狐死首丘井閭多傳言之&KR0433;老¶
曰果守不&KR0014;堡是矣守聞之益恐遂弃其城亡歸是¶
日霍丘椘行來未及郡㑹日暮使吏馳告副使以歸¶
狀令淂夜開壁吏至壁捍開不得入呼罵其卒副使¶
立城上曰某淂命於詔城晝受即晝復之今守獨入¶
而䘚露無為也如驅與俱來寜不知盜居其間淂夜¶
則禍成矣&KR0137;幸止於卸平明闢𨵿介士陳兵夾道驗¶
其號以入䘚無敢越伍而趨居有頃守謪去詔㕥李¶
將軍代將軍西出壃兵臨萬勝城復以副使掌留事¶
<pb:KR4c0065_SBCK_005-6a>¶
明年陟其&KR0014;淂加侍御史是&KR0010;亞之東觀戰至夀春¶
得副使之跡題之於署下以記行事之時云¶
　　　　　盩厔縣丞𠫊記¶
盩厔道巴漢三蜀南極山不盡三十里北阻渭短長¶
之&KR0024;與山而近其野半為澤故䑕𠋣穡而居雖善捕¶
伐不&KR0014;無傷扵稼說者以為漢孝武帝甞夜出射熊¶
於是而田人輒留執帝從者由此觀之民情阻限古¶
為艱理時猶逼畏指諌即稍罷然佞臣竟㕥帝恥不¶
忘遂籍民人田為五柞長楊矣今又徙甌越卒留戌¶
<pb:KR4c0065_SBCK_005-6b>¶
邑中神䇿亦屯兵角居俱稱護甸而三蜀移民遊于¶
其間市閭雜業者多於縣人十九趍農桑業者十五¶
又有太子家田及竹囿皆募其傭藝之由是冨民豪¶
農頗書名買横緩急以自藪匿民名斯偷浮詐相樛¶
雖賢宰䖏而丞與曹或不䫫莫&KR0014;盡枉直之情也夫¶
丞之職也賛宰之正以條諸曹其有不便於民者丞¶
&KR0014;得不可今丞也余從祖居之既滿&KR0010;民諍不作如¶
此則宰之𫠦宰丞之𫠦賛可謂知方也已長慶初余¶
思相如進諌之風南歴長掦至于射熊五柞訪其遺¶
<pb:KR4c0065_SBCK_005-7a>¶
跡因退舎是邑遂悉論山川俗里之事題於丞之署¶
　　　　　淮南都梁山倉記¶
汴水別河而東合于淮淮水東米帛之輸𨵿中者也¶
由此㑹入其𫠦交販徃來大賈豪商故物多遊利塩鐡¶
之臣亦署致其間因檡官分&KR0544;㕥㩁庶貨而部貢之¶
吏盡令塩鐡諸官校遣之疾徐用賞罰大梁彭城控¶
両河皆屯兵居卒食出官田而畎𤱶頗夾河與之俱¶
東仰澤河流言其水温而泥多肥比涇水四月農事¶
作則争為之派决而就𫠦事視其源緜緜不&KR0014;通槁¶
<pb:KR4c0065_SBCK_005-7b>¶
葉矣天子以為兩地兵食𫠦急不甚阻其欲舟艫曝¶
滯相望其間&KR0010;以為常而木文多敗裂自四月至七¶
月舟傭食盡不淂前元和九年隴西李稼為塩鐡官¶
掌淮口院病其涸滯思欲以為救而乃與楊子留使¶
議之曰自閩越已西百郡𫠦貢輳&KR1966;皆出是以炎天¶
累月之乆滯於咫尺之地篙工諸傭盡其所儲不&KR0014;¶
賑十半之食只益姧偷耳㡬&KR0137;有終&KR0010;而不得&KR1901;其¶
家者今誠得十敖之倉列於𫠦便以造出入計無&KR0104;¶
也正月河氷始津盡𤼵𫠦蓄而西六月之前虗廪以¶
<pb:KR4c0065_SBCK_005-8a>¶
待東之至者矣如此則役者逸而弊何從生哉議㝎¶
即㕥狀白得遂其便於是稼度泗上卑濕無堪地遂¶
剏&KR0067;於淮南都梁山十二年詔以誅蔡之師食窘促¶
令塩鐡𫠦&KR1966;皆趍郾城下是時下淮南倉𤼵舂吏計¶
舂其工人曰舂材必櫟&KR0002;榆吏欲令工&KR0556;山林剪市¶
之稼曰天火方焚曰將燋萬家當頃刻之間雖得弊¶
穢之噐&KR0108;濁汚之波百夫汲而楊之立&KR0085;滅患如曰¶
不然我欲利其噐待我柘桂之杓致滂沲之流操以¶
救之彼言而後謀則然&KR0069;尚不可望而况全者今縣¶
<pb:KR4c0065_SBCK_005-8b>¶
軍十萬旦暮不賑其為急也間不客𨤲今待汝訪山¶
求材然後用何異乎柘杓滂流之語耶其倉材剪之¶
餘大可以為臼小可以為杵長可以為杵之梁薄可¶
以為䏶摳夾峙促命裁之即日而舂成百具其餘来¶
與吏分辯之先㕥家奴&KR0556;役次及群吏各有差𫠦舂¶
凡二十八萬石不渉旬俱得浮淮而西矣十三年夏¶
泗水大災淮溢壊城邑民人逃水西崗夜多相掠奪¶
更驚恐號呼而塩鐡貨帛十餘萬兩囊之於布緘用¶
吏名載與渡貨帛無遺尺乃内倉中不&KR0014;盈一敖其¶
<pb:KR4c0065_SBCK_005-9a>¶
餘皆&KR0315;仕家之急時余過泗上得其事故與息論善¶
濟之方而著之以明其績¶
　　　　　華州新葺設𠫊記¶
今天下&KR0022;郡之望莫與太華等然而公堂讌無别位¶
頋几硯與餼樂之具日更廢置於其間寜地𫝑之要¶
為守者無乆留於任而經慮莫及此乎隴西公為守¶
未滿&KR0010;郡中既治因窺其庶屋可攻者乃先問其吏¶
之為困何始也吏曰累更其守耳公曰吏知其病㢤¶
夫几硯者公事之重器也以宴而遷徹宴而復則居¶
<pb:KR4c0065_SBCK_005-9b>¶
不得常之更屢其不由此耶且吏入公門望其居則¶
必莊是几硯之廬處宜其嚴也今朝徹而暮置事之¶
者既勞固㕥慢矣而沉酒行樂作婦女列㘴優者與¶
諸𨺚詼謾揺𥬇譏左右侍&KR0137;衘哂壊容不可罪也夫¶
狎乆則不敬豈吾之獨患其吏亦醜之明日觧冗宇¶
一構於正寢西南隅壍其外數歩圡基之飾故材以¶
輳用垢者磨其淄弱者承其輕决流于其𫠦以便塗¶
者&KR0024;棟續楹不渉旬而功&KR0556;沼沚之湄隨而比矣嗟¶
乎轉疣為安不費而功吾知其由人長慶元年四月¶
<pb:KR4c0065_SBCK_005-10a>¶
甲子吴興沈亞之仰公之跡因請張文其下紀其功¶
焉¶
　　　　　隴州刺史𠫊記¶
昔制戎於安西濣海之時而隴汧去塞萬三千里其處¶
内居安如此朝之命守猶以為重地必拔其良&KR0014;當¶
時之務其難者不過理&KR0194;門大家之田園陂池而已¶
觀昇平之基其湏賢如此今自上邽清水已西六鎮¶
五十郡既失地地為戎田城為戎固人為戎奴婢頋¶
隴涇塩靈皆列為極塞而隴益為國路凡戎使徃来¶
<pb:KR4c0065_SBCK_005-10b>¶
者必出此視其守由主人也而言語威儀豈容易而¶
處近丗者朝之命守殆未&KR0014;注意耳今清河崔公承¶
寵世仕安西軍司馬公生長於戎然而神性傑異行¶
賢智之路頗通諸書又&KR0014;慱九州山川之理而國中¶
之士知而仰者無㡬人近&KR0010;西戎累犯塞前年今上¶
即位欲以&KR0666;交北虜以輔中國上書言兩蕃之事天¶
子覧書以為必&KR0014;同戎夷情故命使之今年拜守隴¶
州拜之日朝之卿士咸謂隴之得賢為賀居郡而戎¶
來者必憚愛而去鳴呼何向之命守未&KR0014;注意而今¶
<pb:KR4c0065_SBCK_005-11a>¶
之悟淂其人賢何向之知者無而今之稱者盈朝豈¶
一郡之事有時而理耶一郡之人有時而幸耶智者¶
之道有時而用耶長慶初余西視戎至于隴下聞郡¶
人之所羙故歷署而刻記焉¶
沈下賢文集卷苐五¶
<pb:KR4c0065_SBCK_005-11b>¶
