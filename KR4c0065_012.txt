# -*- mode: mandoku-view; -*-
#+TITLE: 沈下賢文集
#+DATE: 2015-09-11 08:19:36.740854
#+PROPERTY: ID KR4c0065
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0381-012沈下賢文集-卷第十二.
<pb:KR4c0065_SBCK_012-1a>¶
沈下賢文集卷苐十二¶
　　行狀　&KR0021;文¶
　　　為宿賓譔行狀　為韓尹&KR0021;韓令公文¶
　　　&KR0021;李少丑文　&KR0021;胡同年文¶
　　　&KR0021;故室姚氏文　為人&KR0021;媵者文¶
　　　劉巖夫哀文　祈雨文¶
　　　郢州修明真齋¶
　　　為漢中宿賓譔其故府君行狀¶
唐故銀青&KR0653;禄大夫檢校户部尚書左金吾大將軍¶
<pb:KR4c0065_SBCK_012-1b>¶
兼御史大夫上柱國河南縣開國公食邑二千户賜¶
紫金魚袋贈太子少保柳公行狀¶
　　　曽祖　該　皇任陵州録事叅軍贈陵州刺史¶
　　　　祖　岑　皇贈祕書監¶
　　　　父　潭　皇太僕卿駙馬都尉贈司空¶
狀公諱晟其先河東人肅宗時詔取儒賢配主其父¶
以門葉中選拜太㒒卿尚和政公主主及大僕繼䘮¶
而公年始十二孝聞宫&KR0666;既去䘮代宗憐之召養宫¶
中令與皇子諸王俱受學故公得通籍中禁詔以呉¶
<pb:KR4c0065_SBCK_012-2a>¶
大瓘為之師又以大瓘子通玄通㣲玄為&KR0135;教令十¶
日考學績勸所進乾元初除尚舍奉御淂歸故　又¶
詔呉大瓘通㣲通玄令就舍授學廣徳中加檢挍太¶
常卿賜佩金魚及徳宗即位以公故奉銅輦將欲加¶
賜遷官未幾而屬車駕西狩公徒走㑹難奉天因泣¶
奏曰臣願淂尺詔持而東入都購其豪人以為效徳¶
宗竒其忠賜詔如奏公於是傭裝入賊軍中見賊偽¶
右將軍郭常左將軍張公晟公説曰隂潦之災鼈游¶
其墀壇即楊先赫明是輩不知枯桂之地者公等寧能¶
<pb:KR4c0065_SBCK_012-2b>¶
從其挂㢤乃出詔示常等皆捧詔伏與誓約所歸未¶
及期㑹樞籍宦臣朱既昌隂以公之狀飛吿泚遂與¶
捕繫定死矣泚二將詞不伏即徙於外獄稍寛之有¶
頃賊兵累敗守吏益怠公因其共繫者十餘人謀相¶
與脱其錮髠而走之奉天徳宗為之撫背流涕明日¶
宸輿幸漢中公奉轡至南梁還拜王府長史貞元六年¶
改嘉王府長史嵗餘翰林舍人呉通玄謪死公為疏¶
陳雪&KR0298;進不得命公之季止公曰上方怒寧可為也¶
公不聼公章䘚三貢於是徳宗寤之謂公見義不囬賜¶
<pb:KR4c0065_SBCK_012-3a>¶
書&KR0194;勞竟雪通玄改澧州别駕十一年入為少將作¶
永貞初遷大將作加朝請大夫起崇陵㓛以檢校左¶
常侍居使内作封河東縣開國子食邑五百户加銀¶
青光禄大夫起豊陵功賜上柱國元和初西蜀叛&KR0036;¶
歧隴邠涇朔方太原及山東六郡之䘚皆屬長武軍¶
詔以髙崇文討之既誅三蜀大困而漢中㝡險狹益¶
不能賑輸所奉中朝以器用當濟遂拜工部尚書兼¶
御史大夫持節帥漢中始詔諸征蜀䘚各還故部而¶
獨以漢中䘚三千人移戍梓州其䘚以為始去父母¶
<pb:KR4c0065_SBCK_012-3b>¶
鄉里既劳而歸及境乃不得見其閭亦以為自頼今¶
則徙之謂若謫耳皆鋒&KR0108;食所引刃援弓迫中貴人¶
時公行未及郡聞之遂疾驅倍走徃其所先劳之若¶
辛劳已乃問曰君等何以而成功乎俱曰某等伐闢¶
耳又問闢何以而淂伐俱曰不受指於天子公曰君¶
等既知闢以不受指而得伐又親㓕之而得功反不受¶
指耶今即不受指即受㓕矣于是䘚皆免胄匍匐遂從¶
所徙嵗餘入為大將作使匈奴先之戎相出視國使必¶
自㩀偃以相辱傲公知之乃先謂曰聞若等皆以去¶
<pb:KR4c0065_SBCK_012-4a>¶
信强亡禮自大禮信不為誠不仁也何足奉吾國乎¶
於是單于諸王貴人聞之愕然失待皆莫能詞先則¶
改容跪伏遂致天子之命約信成禮而歸拜金吾右¶
將軍始得公居爵益封千五百户加為大金吾九年¶
加户部尚書以大金吾為左將軍元和十三年三月¶
九日殁享年六十九上聞之一日廢聼奏詔命從官¶
臨　之賜&KR1056;未帛贈太子少保公强辯多學謙下好¶
問因危而致其節見義不頋其私輸公之急某從寮¶
其門備得前行謹以所聞所見實録於斯謹狀貞元¶
<pb:KR4c0065_SBCK_012-4b>¶
十四年七月十七日狀¶
　　　　為韓尹祭韓令公文¶
澤梁宋之戎郊&KR0636;雄渾於雲水陶沉毅與濃剛作晄¶
晄之巨士綿將流於洪光鼓神禱之在已昔丞相之¶
東征統梁城之千雉&KR1179;賓余以掌檄縱牧馬之遺羙¶
見公佩之横&KR0398;冠衙旗於宋壘及夷門之節臥余奉¶
歸于故里寧後者之無當頋狂埃以渤&KR0120;司馬啖而¶
賓徒烹血肉肆而為市何繼師之無作始公之㓛由¶
是伏豺豹於神猊遂清寧乎千里聞君書於天閽帝¶
<pb:KR4c0065_SBCK_012-5a>¶
嘉悦而忘恥嘗叙族以姪余謂同源於康子言康樂¶
於一方竟綿歴乎再紀廪蓄粟以億計積有餘而流¶
委攊甲馬之萬衘惟君王之所指擈准僮與齊萬當¶
烹氷以燎葦視燕趙之强侯若負垤之群蟻彼承風¶
其如何聞當飯之遺&KR0880;及柱天而轍日信慱壯之可¶
倚逢諒闇之初晨遂踐阼而為治推轂兮昇壇河橋¶
兮鄜畤㤙光被以湛稠仍分嗣以及嗣遵徃年之來¶
覲見差班於父子復何殃之不造&KR0205;相追而没齒榮¶
&KR0160;之不遒兮倐云乎已矣悼皇情以注想每凝旒而¶
<pb:KR4c0065_SBCK_012-5b>¶
無扆錫祕物之必周余得命為臨視還壤厦而將駕¶
導清笳而哀徴鑒卑志之潔恭願降歆而省此嗚呼¶
哀哉尚饗¶
　　　　祭河南府李少尹文¶
維長慶四年五月十七日福建等州都團練副使沈¶
亞之謹遣郡吏李權奉酒肴之奠敬祖于故河南少¶
尹李公之尊靈夫哲之達塞兮繫其時之艱通故孔¶
子危而周公龍管遇齊而䘚業賈遭漢而不終嗚呼¶
哀㢤古昔何思所思唯時謨不我進綱不我維民不¶
<pb:KR4c0065_SBCK_012-6a>¶
得濟道不得施雖富且貴何大用為夫子之道殁矣¶
今將遺誰卷清明之特達歸壤厦而藏之哀㢤尚饗¶
　　　　祭胡同年文¶
維長慶元年十一月二十六日同年韓復張正謨龐¶
嚴沈亞之饌庶羞清酌之奠祭於故安㝎胡君之靈¶
惟温毅之&KR0057;顔兮含朴謙而苞野工時言之便(平聲)¶
詩兮闘風識於逺雅同遭㤙於昔年䝉擢身於長者¶
念嘉&KR0172;之平生君何先而捐捨痛彫&KR0160;之誰疾兮聞¶
號&KR0197;之稚寡省余奠之不遒兮促將征於前馬何决¶
<pb:KR4c0065_SBCK_012-6b>¶
邁而無頋兮豈樂居乎壤厦既啟全而無尤君子羙¶
其終也哀㢤尚饗¶
　　　　祭故室姚氏文¶
噫佳惠之淑敏承嚴明以信修既笄佩之有儀俟嘉¶
人以爲仇豈位者以無當頋采贄以納予惟鄙夫之¶
蓬塵牽阻離以爲尤始仕筆而關塞俄自夏而涉秋¶
誰來歸之湏&KR0119;遂省拜於東陬潔㓜弱之室䖏奉板¶
輿於修途值凝氷之泝川乃築居以捨舟念&KR0666;嫁之¶
以時負重鈞於薄軀可困蹇之多淹汩嵗序之忽周¶
<pb:KR4c0065_SBCK_012-7a>¶
誤聞恙吾中閨言迅轡於皇都及鄭洛之外郊承凶¶
言於來書悼追悲之莫及聲失慟以&KR0843;呼目虗疑而¶
直想容髮髴之在眸舉椒桂之觴感百年之永乖䌫¶
繐帷之撫臆非彷徨於故居惟靈魂之昭昭省余心¶
之劳劬¶
　　　　為人祭媵者文(六年春作)¶
念昔媵者容&KR0160;不常喜顔如春酣葩之芳㸌乎將然¶
曄乎為&KR0653;偏然去步如&KR0196;洋洋萃然來&KR0322;如鸞下翔¶
佳言如酒和人中腸情如蚕絲繚不可央惟我所當¶
<pb:KR4c0065_SBCK_012-7b>¶
遂栖余床為余馨香自始于今六謝冰霜纔云就木¶
言歸壠首道既已隔淹不可久嗚呼哀㢤尚饗¶
　　　　劉巖夫哀文¶
秀才劉巖夫父没不勝䘮余弔而作詞以哀之其詞¶
曰號呼窒懣喑嗚兮一溢不入百體痛兮體泉竭日¶
髪根枯兮脆黄推乱如霜蕪兮形若龍骸骨膚兮悲¶
占六腑神無居兮魂魄惝惝客四隅兮去衣風雲將¶
君疎兮待待地之赴幽都兮生成果克李意舒兮厚¶
&KR0666;薄養世有諸兮俗&KR2742;且廣無誰誅兮清魂佳字赫¶
<pb:KR4c0065_SBCK_012-8a>¶
來圖兮鼎設海陸備肴&KR0577;兮呉梅狄酪浹濃&KR0254;兮逢¶
果錯實態味殊兮酣若頰視若珠兮香津桂　蟻沉¶
浮兮緑盂既彂有罇盂兮醪醴百味君安湏兮惟君¶
之嘗恣所如兮三爵與洗祝延呼兮為君澆奠一饗¶
余兮¶
　　　祈雨文詞漢武帝¶
維長慶三年正月己巳櫟陽尉沈亞之承命於大京兆¶
以嵗旱用乾肉清醪恭祀于漢武皇帝神之祠下因¶
巫人以達其祝語嗚吁隂陽水旱其司唯神五行六¶
<pb:KR4c0065_SBCK_012-8b>¶
氣神得而均如愆且災神何爲仁惟神昔帝漢日何¶
祥不臻燕雍滂洋甘露騏驎人荷其澤亦仰如春氣¶
配髙明殁而爲神居滿必誅居抑必申今者獻陽始¶
嵗亢而爲屯草木蔽萌塞脉沉津不蒸不&KR0165;逾于十¶
旬雨師慢傲尸違不賔潜深驕髙祐此下人風伯囂¶
&KR0231;&KR0619;陶濃塵潰爲凝霾坌若頺雲鴻　突渤上䝉無¶
垠掩蔽&KR0653;明以垢春晨彼風伯雨師皆神所司處位¶
不職荒役不祗神假之權使之爲用上帝如恕其殃¶
孰罹神明胡不督其稽察其欺壊法者戮笞然後泰¶
<pb:KR4c0065_SBCK_012-9a>¶
陽蒸雲雨膏以時發生有涯農力有施今官庶併誠¶
䖍䖍于祠集于宫室皷舞弹吹神其聼之無敢苟祈¶
　　　　郢州修明真齋詞¶
大唐大和五年嵗次辛亥十月十五日己邜眀真大¶
齋主朝請大夫守郢州刺史李祥與讁臣郡客將吏¶
等仰首稽首再啟詞於虗無自然元始天尊無極大道¶
太上老君郡靈衆仙咸俟畢降蕩蕩乎混元始精半漓¶
涵奥薰蒸為氣形生於聲衆動既品随而有名清濃¶
薄厚四氣之營乃歧乃陌拆其混并衆動夀量道居¶
<pb:KR4c0065_SBCK_012-9b>¶
清濃覆人為大啟悟為明拒惡為壍䕶善為扄居&KR0086;¶
如何恥燕面&KR0039;居善如何陽然懐聲道之所宰尊無¶
與亰伏惟皇上保聖億為夀程天齊尊髙如天無傾¶
某官幸職居專城雖喜從樂善之發怒因嫉惡而嬰¶
每覺逾息失以度刻不寜是用澆氣於恬奪性於情¶
害意之和傷和於平而神誤序胃血差經伏願大道¶
神尊垂尊澤祐彫堅老榮遐衆之齡使淄垢磨濁迷¶
醉醒伏願金借其堅玉&KR0135;其貞今某等之志戴道之¶
大德荷道之生成某等之狀蓼孽為甘山岳為輕伏¶
<pb:KR4c0065_SBCK_012-10a>¶
願災從日銷福與時迎某等之&KR0042;恭洗思滌慮以奉¶
以行謹辭¶
沈下賢文集卷苐十二¶
<pb:KR4c0065_SBCK_012-10b>¶
<pb:KR4c0065_SBCK_012-10b>¶
