# -*- mode: mandoku-view -*-
#+TITLE: 沈下賢集
#+DATE: 2015-09-23 10:18:28
#+PROPERTY: JUAN 12

<md:KR4c0065_SBCK_012-10b>¶
<md:KR4c0065_SBCK_000-1a>¶
<pb:KR4c0065_WYG_000-1a>
欽定四庫全書　　　　集部二
　沈下賢集　　　　　　别集類一(唐/)
　　提要
　　　　(臣/)等謹案沈下賢集十二巻唐沈亞之撰下
　　　　賢亞之字也本長安人而原序稱曰吴興人
　　　　以從其郡望然李賀集有送亞之詩亦曰吴
　　　　興才人怨春風又曰家在錢塘東復東則似
　　　　真吴興人矣唐人里貫多錯互不得其真未
<pb:KR4c0065_WYG_000-1b>
　　　　之詳也亞之登元和十年進士第太和三年
　　　　柏耆宣慰徳州辟為判官耆罷亞之亦坐貶
　　　　南康尉是集凡詩賦一巻雜文雜記一巻雜
　　　　著二巻記二巻書二巻序一巻策文併對一
　　　　巻碑文墓誌表一巻行狀祭文一巻杜牧李
　　　　商隠集均有擬沈下賢詩則亞之固以詩名
　　　　世而此集所載乃止十有八篇其文則務為
　　　　險崛在孫樵劉蜕之間觀其答學文僧請益
<pb:KR4c0065_WYG_000-2a>
　　　　書謂陶器速售而易敗鍜金難售而經乆送
　　　　韓静畧序亟述韓愈之言盖亦戛然自異者
　　　　也其中如秦夢記異夢録湘中怨觧大抵諱
　　　　其本事託之寓言如唐人后土夫人傳之類
　　　　劉克莊後村詩話詆其名檢掃地王士禎池
　　　　北偶談亦謂㺯玉邢鳯等事大抵近小説家
　　　　言考秦夢記異夢録二篇見太平廣記二百
　　　　八十二巻湘中怨觧一篇見太平廣記二百
<pb:KR4c0065_WYG_000-2b>
　　　　九十八巻均注曰出異聞集不云出亞之本
　　　　集然則或亞之偶然戯筆為小説家所採後
　　　　來編亞之集者又從小説摭入之非原本所
　　　　舊有歟此本前有元祐丙寅重刻序不著姓
　　　　名錢曽讀書敏求記乃稱為元祐丙申刻考
　　　　元祐元年嵗在丙寅至甲戌已改元紹聖中
　　　　間不應有丙申盖即此本而曽誤記寅為申
　　　　又是集本十二巻曽記為二十巻亦誤倒其
<pb:KR4c0065_WYG_000-3a>
　　　　文也池北偶談又記末有萬厯丙午徐&KR0958;跋
　　　　此本無之而别有跋曰吴興文集十二巻義
　　　　取艱深字多舛脱不可卒讀因從秦對巖先
　　　　生借所藏季滄華抄本校閲一過題曰辛夘
　　　　仲夏有小印曰邦采不知為誰然則此本校
　　　　以季氏本季氏本鈔自錢氏宋刻其源流固
　　　　大概可見矣乾隆四十三年六月恭校上
　　　　　　　總纂官(臣/)紀昀(臣/)陸錫熊(臣/)孫士毅
<pb:KR4c0065_WYG_000-3b>
　　　　　　　　　　　總　　校　　官(臣/)陸費墀
<pb:KR4c0065_WYG_000-4a>
沈下賢集原序¶
文章盛衰與世升降唐之文風大振於貞元元和之¶間
韓柳唱其端劉白繼其軌當時學者涵濡游泳攬¶其英
華洗濯磨淬輝光日新苟有作者皆足以拔出¶流俗自
成一家之語則吳興之文是巳公諱亞之字¶下賢吳興
人元和十年登進士第歴聘藩鎮嘗游韓¶愈門李賀許
其工為情語有窈窕之思其後杜牧李¶商隠俱有擬沈
下賢詩則當時稱聲甚盛而存於今¶者既不盡見世之
<pb:KR4c0065_WYG_000-4b>
所有復舛錯訛謬脫文漏句十有<md:KR4c0065_SBCK_000-1b>¶二三頃得善本再加
校覈皆得其正惜其藏於篋笥¶不得好學之士共有翫
繹因命工刋鏤以廣其傳¶元祐丙寅十月一日題
<md:KR4c0065_SBCK_000-2a>¶

<pb:KR4c0065_WYG_001-1a>
欽定四庫全書
　沈下賢集巻一¶　　　　　唐　沈亞之　撰
　　賦<md:KR4c0065_SBCK_001-1a>¶　　　夢遊仙賦¶
余昔一夢寓遊一方樂態甚適覺而作賦題之夢遊仙¶
其詞曰¶
杳漠漠兮昇絶垠雲轡九天兮越崇門星凌曉以淡<md:KR4c0065_SBCK_001-2a>¶白
瀾咽潾於錦礫石榴笑而織娥喜閽導余而就將¶止襲
<pb:KR4c0065_WYG_001-1b>
烈蕙之芳風送麗音於遼耳目恣邁而多適吾¶超超其
樂此銀墉兮桂廂差瑶階兮上玉堂卷紅幕¶以𤼵繡户
中有人兮結清處語嫣延兮情綽撦命余¶蔭于蘭之厦
迴穠顔以一顧矕嬌眸而融冶烟津兮¶玉盤火桂兮炮
鸞鼎娥司味和苦酸嬴吹既調戛湘¶絃合我飲食兮樂
吾後園乃稱詩曰白日低兮春塘¶滿紅華芳兮草芽短
菱結帶兮荇含絲設遨遊兮導¶佳期又詩曰穠光醉兮
昏綿綿焉與久樂萬年春留<md:KR4c0065_SBCK_001-2b>¶連兮其未央吐芳意於荃
<pb:KR4c0065_WYG_001-2a>
言忽𤼵寤以無覩魂迷念¶兮情牽既諒人生之皆夢孰
云夕非而晝是馳詠想之¶悠悠兮軸吾情於萬里¶
　　　柘枝舞賦¶(并序/)
往者某值宴於鄭衞之侯坐與客序樂作堂下行舞¶男
女紛雜交貫率以百品而觀者盖&KR1863;然既罷昇鼓¶堂上
筵吹大奏命為柘枝舞則皆排目矢座客曰今¶自有土
之樂舞堂上者唯胡部與焉而柘枝益肆于¶態誠足以
賦其容也因顧余緒之以洗客念賦曰<md:KR4c0065_SBCK_001-3a>¶
<pb:KR4c0065_WYG_001-2b>
昔神祖之克戎賓雜舞以混㑹柘枝信其多妍兮命¶佳
人以繼態撼隆冠之繁珂兮披文纓于大帶跪閃¶舉以
揮獝兮拖旋襟之䄡曳騖遊思於情杳兮注光¶波于穠
睇顧巧度之無窮兮將多變而若雲揚厲唱¶於鼉鼓兮
儼蘭露之芳津汨傍俯以裊影兮蕩風蕖¶於横茵愕兮
若驚弛兮若嬾歘然逴姹翔然嫣偃婉¶振修袖以抛拂
兮韜纎肱以糅綰差重錦之華衣俟¶終歌而薄袒既而
抑倚昂&KR0008;蹈節振臂驅㨗蹀以捉¶碎盡戎儀於弱媚見
<pb:KR4c0065_WYG_001-3a>
孫律於武姓入西河之劔氣曲<md:KR4c0065_SBCK_001-3b>¶響未遒邊風襲吹聞代
馬之清嘶𤼵言禽於詠類客¶曰若此之狀也以鄭衞而
前陳吾固知其將墜¶
　　　古山水障賦(和史館陳學士作/)¶
挹清臣之嘉思兮信疎子以峭孤迴補籍之暇筆兮¶賦
他山於遺圖擲琨瑶於呐口兮若含采以咀蘭惟¶古工之
包化兮啓羣峯於無間勢蹙巘以特起牙騰¶排而上干
翠參差以玉立俱疎疎以攢攢於是澒以¶長瀾森以怪
<pb:KR4c0065_WYG_001-3b>
木瑟汨慄飀凄煩蕩燠浸平繚於楚澤¶冶妖韶於陽谷
低霾横瞑兮陳半腹夢雨神雲兮澹<md:KR4c0065_SBCK_001-4a>¶而不歸怨撦惹乎
巖曲縹蘚青籬兮事幽澁細澗綿¶流兮洄噴噎山之人
兮夕忘寐而坐忘興帷紺枝兮¶帶黄葛暖草被崖兮垂
緑髮翺鸞翔翠相追征兮振¶錦舒繡錯以明兮啼羈酸
雌裂眥吻兮風呺穴怒寥¶而辭兮山中之木何凋榮兮¶
　　詩
　　　虎丘山真娘墓
<pb:KR4c0065_WYG_001-4a>
金釵淪劔壑兹地似花臺油壁何人值錢塘¶度曲哀翠
餘長染柳香重欲薰梅但道行雲去應隨¶魂夢來<md:KR4c0065_SBCK_001-4b>¶　　　春詞酬元微之¶
黄鶯啼時春日髙紅芳𤼵盡井邊桃美人手暖裁衣¶易
片片輕花落剪刀¶
　　　題候仙亭¶
新剏仙亭覆石壇雕梁峻宇入雲端嶺北嘯猿髙枕¶聽
湖南山色巻簾看
<pb:KR4c0065_WYG_001-4b>
　　　答殷堯藩贈罷涇原記室¶
勞君輟雅話聽說事疆場提筆從征虜飛書始伏羌¶河
流辭馬嶺節卧聽龍驤孤負平生劔空憐射斗光<md:KR4c0065_SBCK_001-5a>¶　　　五月六日𤼵石頭城步望前船示舍弟兼¶寄侯郎¶
客子去淮陽逶迤别夢長水闗開夜鎖霧棹起雲凉¶烟
月期同賞風波忽異行隠山曾撼櫓轉瀨指遥檣¶蒲葉
剪刀綠筠筒楚粽香因書報司逺為我憶檀郎¶
　　　别龎子肅
<pb:KR4c0065_WYG_001-5a>
自為應仙才丹砂鍊幾迴山秋夢桂樹月曉憶瑶臺¶雨
雪依巖避烟雲逐步開今朝龍仗去早晩鶴書來¶
　　　春色滿皇州<md:KR4c0065_SBCK_001-5b>¶何處春輝好偏宜在雍州花明夾城道柳暗曲江頭¶風
軟遊絲重光融瑞氣浮鬭雞憐短草乳燕傍髙樓¶繡轂
盈香陌新泉溢御溝迴看日欲暮還騎似川流¶
　　　宿白馬津寄冦立¶
客思聽蛩嗟秋懐似亂砂劔頭懸日影蠅鼻落燈花¶天
<pb:KR4c0065_WYG_001-5b>
外歸鴻斷漳南别路賒聞君同旅舍幾得夢還家¶
　　　汴州船行賦岸傍所見¶
古木曉蒼蒼秋林拂岸香露珠蟲網細金縷兎絲長¶秋
浪時迴沬驚鱗乍觸航蓬烟拈緑線棘實綴紅囊<md:KR4c0065_SBCK_001-6a>¶亂穗
揺鼯尾出根掛鳳腸&KR0147;持一濯足誰道比滄浪¶
　　　送文頴上人遊天台¶
露花浮翠瓦鮮思起芳叢此際斷客夢况復别志公¶既
歴天台去言過赤城東莫說人間事﨑嶇塵土中
<pb:KR4c0065_WYG_001-6a>
　　　宿後自華陽行次昭應寄王直方¶
重歸能幾日物意早如春暖色先驪岫寒聲别雁羣¶川
光如戲劔帆態似翔雲為報東園蝶南枝日巳曛¶
　　　題海榴樹呈八叔大人¶
曾在蓬壺伴衆仙文章枝葉五雲邊幾時奉宴瑶臺<md:KR4c0065_SBCK_001-6b>¶下
何日移榮玉砌前染日裁霞假雨露凌寒送暖占¶風烟
應笑强言河畔柳逢波隨浪逐張騫¶
　　　送龎子肅
<pb:KR4c0065_WYG_001-6b>
三年遊宦也迷津馬困長安九陌塵都作無成不歸¶去
古來妻嫂笑蘇秦¶
　　　西藩請謁廟¶
肅肅層城裏巍巍祖廟清聖恩覃布濩異域獻精誠¶冠
盖分行列戎夷辨姓名禮終齊百拜心潔表忠貞¶瑞靄
千重色簫韶九奏聲仗移迎日轉旌動逐風輕<md:KR4c0065_SBCK_001-7a>¶體運威
儀正年推俎豆盈不才慙聖澤空此望華纓¶
　　　勤政樓下觀百官獻夀
<pb:KR4c0065_WYG_001-7a>
御氣黄花節臨軒紫陌頭早陽生彩仗霽色入仙樓¶獻
夀皆鴛鷺瞻天在冕旒菊罇開九日鳳厯啓千秋¶樂闋
祥烟起杯酣瑞影收年年歌舞夕此地慶皇休¶
　　　山出雲¶
片雲朝出岫孤色迥難親盖小辭山早根輕觸石新¶飄
揚經緑野明麗照青春拂樹疑舒葉臨江似結鱗¶從龍
方有感捧日豈無因看助為霖去恩沾雨露均<md:KR4c0065_SBCK_001-7b>¶　　　曲江亭望慈恩杏花𤼵
<pb:KR4c0065_WYG_001-7b>
曲臺晴望好近接梵王家十畆開金地千株𤼵杏花¶帶
雲猶誤雪映日欲欺霞紫陌傳香逺紅泉落影斜¶園中
春尚早亭上路非賒芳景偏堪賞其如積嵗華¶
　　　村居
無樹巢宿鳥無酒共客醉月上蟬韻殘梧桐陰繞地獨
出村舍門吟劇微風起蕭蕭蘆荻叢叫嘯如山鬼應縁
我憔悴為我哭秋思
　沈下賢集巻一
¶
<md:KR4c0065_SBCK_002-1a>¶
<pb:KR4c0065_WYG_002-1a>
欽定四庫全書
　沈下賢集卷二¶　　　　　唐　沈亞之　撰
　　雜著¶
　　　湘中怨解¶
湘中怨者事本怪媚為學者未嘗有述然而淫溺之¶人
往往不寤今欲概其所論以著誡而已從生韋敖善¶撰
樂府故牽而廣之以應其詠
垂拱年中駕在上陽宫<md:KR4c0065_SBCK_002-1b>¶太學進士鄭生晨𤼵銅駞里乗
<pb:KR4c0065_WYG_002-1b>
曉月渡洛橋聞橋下¶有哭甚哀生下馬循聲索之見有
艶女翳然䝉袖曰¶我孤養于兄嫂惡常苦我今欲赴水
故留哀須臾生¶曰能逐我歸之乎應曰婢御無悔遂載
與居號曰汜人¶所誦楚人九歌招魂九辯之書亦常擬
其調賦為怨¶句其詞麗絶世莫有屬者因撰光風詞曰¶
隆佳秀兮昭盛時播薰緑兮淑華歸顧里英與處萼¶兮
潛重房以飾姿見稚態之韶羞兮䝉長靄以為衣¶醉融
光兮𣺌𣺌瀰瀰迷千里兮涵湮湄晨陶陶兮暮熙熙<md:KR4c0065_SBCK_002-2a>¶舞
<pb:KR4c0065_WYG_002-2a>
婀娜之穠條兮騁盈盈以披遲酡遊顔兮倡蔓卉¶縠流
蒨電兮石髮髓旎生居貧汜人嘗解篋出輕繒一¶端與
賣胡人酬之千金居數嵗生遊長安是夕謂生¶曰我湘
中蛟宫之娣也謫而從君今嵗滿無以久留¶君所欲為
訣耳即相持啼泣生留之不能竟去後十¶餘年生之兄
為岳州刺史㑹上巳日與家徒登岳陽¶樓望鄂渚張宴
樂酣生愁思吟之曰情無垠兮靄靄洋洋懐¶佳期兮屬
三湘聲未終有畫艫浮漾而來中為綵樓¶髙百餘尺其
<pb:KR4c0065_WYG_002-2b>
上施緯帳欄籠畫飾帷搴有彈絃鼓吹<md:KR4c0065_SBCK_002-2b>¶者皆神仙娥眉
被服烟霓裙袖皆廣長其中一人起¶舞含嚬凄怨形類
汜人舞而歌曰泝青山兮江之隅¶拖湘波兮裊緑裾荷
拳拳兮情未舒匪同歸兮將焉如¶舞畢斂袖翔然凝望
樓中縱觀方怡須臾風濤崩怒¶遂迷所往元和十三年
余聞之於朋中因悉補其詞¶題之曰湘中怨盖欲使南
昭嗣烟中之志為偶倡也¶
　　　文祝延(有引/)
<pb:KR4c0065_WYG_002-3a>
文祝延之指其本禱祠閩人歌其質也閩侯居政民¶蔭
而安他日侯恙在體巷野之祈祠於神者皆以請<md:KR4c0065_SBCK_002-3a>¶侯益
憂焉後得閒而詞乃舒其俗以為言俚不足自¶道或謂
軍副者亞之能變風從律善闡物志因耆耋為請¶於是
與文以通其意且以古之得人者皆祝延之今¶復用延
命為篇目¶其詞二闋¶
閩山之杭杭兮水堋吞荒抱大兮香叠層騰氣清渾兮¶
朝昏神生其中兮宅幽凝居如山兮惠如水處端卓兮
<pb:KR4c0065_WYG_002-3b>
赴下而忘鄙集人之祈兮從人之所市攀清明兮叩¶髣
髴我民請兮期吉日願聽誠兮陳所當侯臨我兮恩<md:KR4c0065_SBCK_002-3b>¶如
光照導兮天覆惠流吾兮樂且康恭聞侯兮飲食¶失常
民縈憂兮心苦創飽我之飢兮侯由有穀神有澤¶兮宜
蔭沃脫侯之恙兮歸侯之多福羣卑勤之恭潔¶兮鑒貞
盟乎山竹¶
　　右一闋為祈¶
兕載吹兮音咿咿銅鐃呶兮呼眂睢樟之盖兮麓下¶雲
<pb:KR4c0065_WYG_002-4a>
垂幄兮烟為帷合吾民兮將安維吾侯之康兮樂欣¶肴
盤列兮答神神擺漁篁兮降拂窣窣右侍伎兮左夫¶人
態修邃兮佻𦕈調丹含瓊兮瑳(去/聲)佳笑馨炮羶<md:KR4c0065_SBCK_002-4a>¶燔兮溢
桉豆爵盎無虚兮菓摭雜佑秋雲清醉兮流¶融光巫裙
旋兮覡袖翔瞪虚凝兮覽迴揚語神歡兮¶酒云央望吾
侯兮遵賞事朝馬駕兮搦寳轡千弭函¶絃兮森導騎吾
何樂兮神軒維侯之康兮居遊自遂¶
　　右一闋為酬
<pb:KR4c0065_WYG_002-4b>
　　　為人撰乞巧文(和史館陳學士作/)¶
邯鄲人妓婦李容子七夕祝織女作穿針戲取笤篁¶芙
蓉雜致席上以望巧所降其夫以為沈下賢攻文¶又能
剏窈窕之思善感物態因請撰為情語以導所<md:KR4c0065_SBCK_002-4b>¶欲詞曰
惟雲渚之晨秋兮天曠碧以凝暮懸韶桂於¶姹月泫明
淚之清露即何房之將期儼龍輪以就馭¶恭聞司巧之
多方妾修馨香以奉具竊獨溺於自私希¶靈娥之所付
㻁碧凝其異質兮韻隆虹於霾霽假文¶羽於孔雀兮而
<pb:KR4c0065_WYG_002-5a>
使擅夫佳麗戴雲蟬之重緌兮塗蠻¶金於綺篲細綃縷
於藕腸兮差蓮跗以様齒命纎爪¶之蟲絲兮裊簷機之
夕綴是物之巧功善飾願賜妾於¶針紉也葩萼鬱於濃
妍包多宜以善喜引纎吹於輕¶颷若將翔而復倚醉春
光之流景播清香於萬里霓<md:KR4c0065_SBCK_002-5a>¶烟出乎無間縹窈緲以斐
亹若披若曳兮撦平林兮¶横曉水襲霽旦之繁芳兮因
隠映而增綺澹冉冉其¶&KR0008;容世無隠以偕此是物之巧
容善態願委妾於態¶媚也短蒲狹涘兮曲溜溢鵁鶄鵷
<pb:KR4c0065_WYG_002-5b>
雛兮引乳娣戲音¶清諧兮蕩演曳牽游裾之低凝兮蔓
春心於淇裔枯¶寒勁幹兮憶棄葉擺風叫夜兮留燥雪
流韻凄澁兮¶泱&KR1116;咽吟夢語之漣漣感霜鐘之流越是
物之巧音¶善感願付妾于管絃也¶
　　　祝樠木神文(并序/)<md:KR4c0065_SBCK_002-5b>¶謫掾秋病偃於漢之陽怳而夢鬼其形甚穢長股短¶胷
薄頂無尻秃眉鑏吻嗜痔而饕誦視&KR2067;&KR2067;嚵氣&KR2509;¶臊指
人生寒栗肌㨗毛及寤怪歎以告筆吏扃曰斯¶癘鬼也
<pb:KR4c0065_WYG_002-6a>
亞之曰癘鬼何端而侵我乎扃曰癘之為情¶惡倘倘而
狎睢同丘為仇同惡扶依依邪傳影倒步¶側趨託舌附
語以調淫巫今掾之為人體曠神虚樂¶態惡惡内曠外
疎翺翔自儀舉止無虞不機不扃¶為所啁也無乃異乎
亞之曰何以去斯患也吏曰扃¶聞之樠木之神其司郢
土之陰可以酬而訴也願召<md:KR4c0065_SBCK_002-6a>¶巫用酒肴以寄詞為祝使
其有愧必榜且戮掾無鬱¶也于是乃與撰為祝言一闋
以道所惡其詞曰
<pb:KR4c0065_WYG_002-6b>
傾江漢之長瀾兮淘晨雲於宿靄惟附巘之横峯兮¶寫
甘灣之清泚聞樠木之留古神兮宅同麓之荒邸¶茹清
明之靈英含端光而為體與午節及皎峭兮惡¶清明之
闇靄粤客子之何羈兮啁我血於癘鬼癘鬼¶之狀草剏
樸&KR0554;蹴折兮蜍背棚横兮蠆腹板聱(語虬/¶反)兮薄頂而蛇
顙颭掞兮赤臉而䑕目伺差池於隟情¶兮投怪言以禍
福拒良藥於煩痰兮謗嘉肴而謂之<md:KR4c0065_SBCK_002-6b>¶毒衣(去/聲)戾氣以為
介兮避神丹之利鏃彼怪魅之杇¶險兮非神君兮孰能
<pb:KR4c0065_WYG_002-7a>
以族洗身而為詞兮望皇霛¶於樠木¶
　　　雜記¶
沂水北一百里有峴曰將軍甚靈民置祠於路左享¶之
不已將軍曾為五郡牧常姓名𤣥通因築城失主¶將意
而斬之其屍數日不仆今有臺曰立屍臺西南¶有山為
鞍山山北有闗謂之穆陵李師古不臣作鎮¶於此防遏
不意元和初罷之西有沂山山有廟則東<md:KR4c0065_SBCK_002-7a>¶安公也沂州
刺史每春自禱恩是山山有谷九十九¶所河分流曰沂
<pb:KR4c0065_WYG_002-7b>
曰汶東注泝南流入青道沂州山¶東南有山曰太平山
頂平可八九十里頃嵗有冦曾¶居之山北十餘里有樹
五檀也¶
　　　秦夢記¶
太和初沈亞之將之邠出長安城客槖泉邸舍春時¶晝
夢入秦主内史廖家廖舉亞之秦公召至殿膝前席曰¶
寡人欲强國願知其方先生何以教寡人亞之以昆¶彭
齊桓對公悅遂試補中涓(秦官/也)使佐西乞術伐河西<md:KR4c0065_SBCK_002-7b>¶(晉/秦)
<pb:KR4c0065_WYG_002-8a>
(郊/也)亞之帥將卒前攻下五城還報公大悅起¶勞曰大夫
良苦休矣居久之公幼女弄玉聓蕭史先¶死公謂亞之
曰微大夫晉五城非寡人有甚徳大夫¶寡人有愛女而
欲與大夫備灑掃可乎亞之少自立¶雅不欲遇幸臣蓄
之固辭不得請拜左庶長尚公主¶賜金二百斤民間猶
謂蕭家公主其日有黄衣中貴¶騎疾馬來迎亞之入宫
闕甚嚴呼公主出鬒髮著偏¶細衣裝不多飾其芳姝明
媚筆不可模様侍女祗承¶分立左右者數百人召見亞
<pb:KR4c0065_WYG_002-8b>
之便館居之亞之於宫<md:KR4c0065_SBCK_002-8a>¶題其門曰翠微宫宫人呼沈郎
院雖備位下大夫繇¶公主故出入禁衛公主喜鳳簫每
吹簫必下翠微宫¶髙樓上聲調逺逸能悲人聞者莫不
自廢公主七月¶七日生亞之嘗無貺夀内史廖曾為秦
以女樂遺西¶戎戎主與廖水犀兩合亞之從廖得以獻
公主公主¶悅受嘗結裙帶之上穆公遇亞之禮兼同列
恩賜相¶望於道復一年春秦公之始平公主忽無疾卒
公追¶傷不巳將𦵏咸陽原公命亞之作挽歌應教而作
<pb:KR4c0065_WYG_002-9a>
曰¶泣𦵏一枝紅生同死不同金鈿墜芳草香繡滿春風<md:KR4c0065_SBCK_002-8b>¶舊日聞簫處髙樓當月中梨花寒食夜深閉翠微宫¶進
公公讀詞善之時宫中有出聲若不忍者公隨泣¶下又
使亞之作墓誌銘獨憶其銘曰白楊風哭兮石¶甃髯莎
雜英滿地兮春色烟和珠愁粉瘦兮不生綺¶羅深深埋
玉兮其恨如何亞之亦送𦵏咸陽原宫中¶十四人殉之
亞之以悼悵過戚被病卧在翠微宫然¶處殿外特室不
入宫中矣居月餘病良巳公謂亞之¶曰本以小女將託
<pb:KR4c0065_WYG_002-9b>
久要不謂不得周奉君子而先物¶故敝秦區區小國不
足辱大夫然寡人每見子即不<md:KR4c0065_SBCK_002-9a>¶能不悲悼大夫盍適大
國乎亞之對曰臣無狀肺腑¶公室待罪右庶長長不能
從死公主君免罪戾使得歸¶骨父母國臣不忘君恩如
今日將去公追酒髙㑹聲¶秦聲舞秦舞舞者擊髆拊
髀嗚嗚而音有不快聲甚¶怨公執酒亞之前曰夀予顧
此聲少善願沈郎賡揚歌¶以塞别公命趣進筆硯亞之
受命去為歌詞曰擊休¶舞恨滿烟光無處所淚如雨欲
<pb:KR4c0065_WYG_002-10a>
擬著辭不成語金鳳¶銜紅舊繡衣幾度宫中同看舞人
間春日正歡樂日¶暮東歸何處去歌卒授舞者雜其聲
而道之四座皆<md:KR4c0065_SBCK_002-9b>¶泣既再拜辭去公復命至翠微宫與公
主侍人别重¶入殿内時見珠翠遺碎青階下窓紗檀㸃
依然宫人¶泣對亞之亞之感咽良久因題宫門詩曰君
王多感¶放東歸從此秦宫不復期春景自傷秦喪主落
花如¶雨淚燕脂竟别去公命車駕送出函谷闗巳送吏
曰¶公命盡此且去亞之與别語未卒忽驚覺卧邸舍明
<pb:KR4c0065_WYG_002-10b>
日亞之與友人崔九萬具道九萬博陵人諳古謂舍¶曰
皇覽云秦穆公𦵏雍槖泉祈年宫下非其神靈憑¶乎亞
之更求得秦時地誌說如九萬云嗚呼弄玉既<md:KR4c0065_SBCK_002-10a>¶仙矣惡
又死乎¶
　
　
　
　沈下賢集巻二
<md:KR4c0065_SBCK_002-10b>¶
<md:KR4c0065_SBCK_003-1a>¶
<pb:KR4c0065_WYG_003-1a>
欽定四庫全書
　沈下賢集卷三¶　　　　　唐　沈亞之　撰
　　雜著¶
　　　夏平¶
夏之為郡南走雍千五十里涉流沙以阻河地當朔¶方
名其郡曰朔方其四時之辰夭暑而延冬其人毅¶其風
烈其氣威而厲易憤而難平夫其難平之狀在¶陽為悖
在陰為佷悖為不平者在上暴横而為也在<md:KR4c0065_SBCK_003-1b>¶下殘寃而
<pb:KR4c0065_WYG_003-1b>
為也佷為不平者在上蔽惑而為也在下¶憤激而為也
元和初夏之節度韓將軍入覲其甥楊¶琳為之後以兵
叛天子命將軍演代之既至盡殺其¶屬將曲直者無别
罪併俘其家姊弟妻子乃以其善¶貌擇而入其餘均賞
麾下騎士皆得肆辱汚明年拜右¶衞李將軍愿為尚書
出代演為政至其城察民氣色¶不得平迺留意於察果
得之即令曰天子愍不辜久¶而命四方為政執事觀察
之夫楊琳叛脅其良人良¶人以骨肉妻子故不能得止
<pb:KR4c0065_WYG_003-2a>
又不能即死制巳在人<md:KR4c0065_SBCK_003-2a>¶今皆以是罪戮之矣其姊弟妻
子當免者不宜復蓄¶汙且又皆良人子等類耳寧幸如
是乎今盡籍出之¶無得隠吏更察敢有如是者斬於是
尚書愿迺以畜¶馬為則詶得所虜者相當其直其人皆
死志積寃憤¶既出即豁其所蓄道路呼聲四逸有感憤
不勝於心¶者則仰而號俯而踊退而變為喜而舞謡其
徳其聲¶雜調齊感如是連日改旬而後巳是則條理其
政如¶此其氣復為悖邪夏之屬土廣長幾千里皆流沙
<pb:KR4c0065_WYG_003-2b>
屬民皆雜虜虜之多曰党項相聚為落於野曰部落其
所<md:KR4c0065_SBCK_003-2b>¶業無農桑事事畜馬牛羊槖駝廣徳元中其部落先¶
党項與其類意能氣不等因聚黨為兵相伐强者有其
馬牛羊槖駝其後支屬更酬¶殺輾轉六七十年莫能禁
道路殺掠以為常華¶迫貨馬牛羊槖駝者貨已輒以壯
騎從㨗道伺險擊¶華民華民脫死者幾希矣尚書公既
按察部落盡知¶其猾大者死小者盟又令曰今盟已敢
有叛者滅之¶其後有人貨得一馬厚價善氣駭而逸亡
<pb:KR4c0065_WYG_003-3a>
其所就月¶餘奔歴數帳異逐之又至一帳帳之老乃相
與執而¶詣公居請曰有馬逸來莫知其所由自後更嵗
故亡<md:KR4c0065_SBCK_003-3a>¶馬者復得之是則整頓其弊如此其氣復能為佷
耶¶夫政之不明則平不得施於氣笑色語法之不清則
平¶不得信於市貨理化昔者周公之為政處於相則天¶
下平處於東則一方平今夏北一方也得其平如此¶豈
在位者而知周公之道耶乃籍所以于篇以明善¶理云
爾
<pb:KR4c0065_WYG_003-3b>
　　　旌故平盧軍節士¶
郭昈郭航本不同俗家皆家平盧軍昈父珍岑舉進士¶
與權皋著作同上第天寳末燕人叛雖以戮自是而<md:KR4c0065_SBCK_003-3b>¶齊
趙之間頗聞其强矣昈既壯能習先人所業復舉¶進士
時權相國為吏部尚書其所立欲擢之及聞家¶居非地
即罷選歸而亦為師古所辟昈與故勃海人¶髙鉥為等
伍師古死師道代之復用鉥昈為從事有¶頃常山帥卒
其卒請嗣帥未得命師道亦遣甲卒萬¶人北渡河屯太
<pb:KR4c0065_WYG_003-4a>
原以為顧望鉥昈相與議語謂燕蔡之¶侯初封欲令師
道先之為朝省以樹大功乃說曰傭¶有操鋤為人治稼
者能勤榖滅稂嵗得均穡至於傭¶子既専地自入其伍
益相辦助或謂之語曰田人百<md:KR4c0065_SBCK_003-4a>¶畆成而餉之直幾半足
以飽三冬之腹至於所取非¶任賴主人土廣且寛之則
曰可苟設一旦篤其不奉¶亦奪矣是屬固不殍矣此借
言于家人尚爾况傭於¶天子乎今河北之傭方責其専
田君侯寧可以假非¶於不理者誠能此時因經圖以盡
<pb:KR4c0065_WYG_003-4b>
入其地親謁闕下¶則君侯之功莫可與等保餉世世雖
孱孫亦終不奪¶豈不偉哉夫舉食於人當飢渴之望也
一飯千金未¶足者不能十金及飫而進於前雖海陸備
鼎顧與糠¶籺齒尚何所酬願君侯省之無為人後事將
行左右<md:KR4c0065_SBCK_003-4b>¶者更沮之曰猛虎所以使物畏而不敢犯者以
能威¶自居也故盤林横谷奮睛以拏怒掉尾以倚嘯厭
食¶於熊豕麏麚之肉及棄其所長而欲弭耳委首以待¶
餒是知命縣于執者之手雖塵兒得以狎而搏雖欲¶申
<pb:KR4c0065_WYG_003-5a>
步於咫尺安得自遂也今公捨自食而就待餒其¶後亦
能無恨乎孰為公計其事於是師道果大悔遂¶殺髙鉥
而昈以能善人左右開之故得無殺幽於蔡¶之鄙縣使
人守其門親屬通往來輒籍署更十餘嵗¶當元和九年
蔡帥少陽死其子元濟欲以有父之地<md:KR4c0065_SBCK_003-5a>¶請於天子天子
怒發兵圍之既急師道亦悖乃陰為¶之助明年秋師道
兵萬餘東冦彭城入蕭豐沛且敗¶而還因艱四境出入
者月餘昈乃為練繒書緘之絮¶帑如顆遣航持詣彭城
<pb:KR4c0065_WYG_003-5b>
請其帥願得上奏將行執航手¶曰努力慎勿洩書不吾
名盖假齊人劉諒耳非見帥¶無得言吾書者航至彭城
宗人運為武寧虞候都使¶始航欲舍之㑹運將兵出定
豐未還航直詣賓府見¶郭行餘因曰航母之姊子劉諒
有帛書奏記陳叛兵¶者山川曲折之狀願見將軍行餘
得之喜悅起告其<md:KR4c0065_SBCK_003-5b>¶帥航見帥獨謂帥曰書郭昈為之畏
洩故假劉諒劉諒¶者師道所信之吏也遂發書書詞云
願以兵三千人¶出滄州用戈船浮海萊淄之上此時海
<pb:KR4c0065_WYG_003-6a>
不備所處皆¶罪人謫吏無所與豎遂與上奏於是天子
遣吿彭城¶帥知之帥以為非昈書疑師道為之以相詿
誤故航¶歸不得書報獨告以信語航不敢復故道道迴
逺凡¶數千里乃及昈所處未見昈且為師道所召既行
與¶昈兄子會於道因竊謂曰今者航無狀受召豈前事¶
之露耶且露航獨死終無所敗無憂也昈聞之幾自<md:KR4c0065_SBCK_003-6a>¶引
死航令萊人嘗以氣敢聞於平盧軍及師道欲叛¶盡縻
絡敢士故航在召中初航不知其召之所以也¶意謂知
<pb:KR4c0065_WYG_003-6b>
前謀竟憂死明年元濟誅又明年師道反詔¶遣大梁楚
彭城蔡許滑魏之師合而四入於是彭城¶軍下魚臺入
金鄉楚軍圍海取其二縣大梁軍攻考¶城得之滑蔡許
共拔斗門至臨濮魏軍渡楊流占東¶阿再戰涉商屯鄆
西六十里近最近賊賊益敗故師道¶遣右將軍劉晤將
握前後兵三十萬人出當魏魏兵¶日急晤晤亦為師道
所篤乃歸斬師道盡以鄆城降<md:KR4c0065_SBCK_003-6b>¶得拜為滑帥在十四年
二月乙亥也髙鉥以前著跡¶追為尚書盖言寵之昈得
<pb:KR4c0065_WYG_003-7a>
以外郎為滑從事詔令行¶餘為記室行餘與昈會於河
闗之間昈謂行餘曰昈¶前者使航馳帛奏至彭城聞其
還不聞其問今已死¶矣君知其請乎行餘曰請者云何
昈猶能盡語章中¶之詞矣行餘曰果然嗚呼航竟死矣
莫有聞者嗟乎¶十四年余與李褒劉濛宿白馬津俱聞
之於郭記室¶明日復皆如濟北濟北之人盡能言昈之
節故悉以論¶著將請于史氏云<md:KR4c0065_SBCK_003-7a>¶　　　萬勝岡新城錄
<pb:KR4c0065_WYG_003-7b>
元和九年蔡之帥死其子元濟以其土叛逸掠陳汝¶之
間冬縱兵臨夀春屠馬塘走其守令狐通焚霍丘¶淮南
郡邑大駭民人卷席而居上聞之怒謫其守明¶年春詔
執金吾李將軍馳𫝊出守之既至收其壊卒聚¶夀春城
使人勞井閭而市貨耕桑之業始復民人莫¶知復為戰
矣八月乙巳夜引兵南出霍丘百四十里¶又折而西四
十里營於萬勝岡築新城初將度曰吾¶士卒萍合之衆
也易散而難役吾以築壘令之必苦<md:KR4c0065_SBCK_003-7b>¶難使寇聞之必襲
<pb:KR4c0065_WYG_003-8a>
吾思欲其自用乃召諸將謂曰吾¶旦夕望氣其狀有寇
謹備之令諸軍分營連居環迴¶之間十有餘里各視營
之所向宜為數堵之垣以禦¶暴矢耳諸將數竒將軍言
歸而亟曉其卒故所命立¶就將軍與監軍使出周視之
還至武寧大稱築者之¶能勞以酒帛語寵其將因曰既
已幸周繚之善也他¶將恥其功之不類乃復興即日而
垣周將軍監軍使¶出牛酒而勞因士卒之樂又令曰山
澤之地其土瘠¶漓今時方秋浸潦用事謂衆之功難為
<pb:KR4c0065_WYG_003-8b>
也顧為垣今<md:KR4c0065_SBCK_003-8a>¶日而周明日而壊吾為諸君惜之誠能致
其厚則土¶藏(去/聲)氣色脉力相輔雖霖潦不為患矣築者
皆悅¶復争為厚及竟將軍監軍使出視之復勞曰嗟乎
諸¶君之能衆士之力也既周且厚始謂其垣今則城矣¶
因自吟曰城乎城乎使其增數仭而飾之寇雖蚩尤¶寧
敢犯吾乎遂歸諸將相謂曰乃者將軍之詞得無¶意其
髙耶吾黨亦魁醜其卑矣復增其築於是新城¶遂具明
日寇果來望見皆愕然因至新城傍俱張喉¶髙言指城
<pb:KR4c0065_WYG_003-9a>
上曰為我曹敬謝將軍訖辭而去諸將盡<md:KR4c0065_SBCK_003-8b>¶伏寇亦以王
賢董重質營其側拒之十一月戊辰將¶軍將卒萬餘西
渡澗渠上史簇岡與賊陣自平明至¶日中進退相延不
得合及日側將軍乃謀曰彼必乘¶暮伺吾還兵擊我必
矣於是引兵急攻宼宼延退數¶里乃以精兵分伏其兩
隅復自延退間拔其羸老先¶復令軍中曰皆坐賊之後
見官幟有引渡者以為兵怠俱還遂大呼疾馳東下於
是伏兵皆¶奮斷其後賊大潰殺傷千餘生得數十人官
<pb:KR4c0065_WYG_003-9b>
卒死者¶亦數百人是時李存亮為先鋒將使百騎遊擊
左右¶獨五人環馳如轂至賊麾下斬其將王賢繼轡轉
鬭<md:KR4c0065_SBCK_003-9a>¶而歸十一年夏髙霞寓敗於隋唐既謫盡發其卒屬¶
陳秋捕得宼兵盡罷南境之備俱東備矣九月使偏將
軍李曜領步卒數百人從險道¶夜銜枚入寇境西過九
女原百餘里屠其堡聚三十¶餘壘又使義營諸將西北
傍安陽山破其土附屯戍¶之衆數十百人招其降民男
女萬户得其將二人用¶之久之朝之卿士以為將軍怠
<pb:KR4c0065_WYG_003-10a>
於戰或發其語而客¶亦有來語於將軍曰始天下髙將
軍之義以將軍兵¶臨三州之寇謂一舉而取何為久不
稱其獲與將軍¶曰子之望我非也夫鋤深稂者必利其
鍤乃吾之部<md:KR4c0065_SBCK_003-9b>¶多吳楚畊販之人長習於沮澤之上彼魚
鳥之性其生¶矣恇恇如偷兒其遊翔之羣非不多也及
撫掌而駭¶之即争為潰矣而寇亦素難吾名常以精卒
待我今¶驅是於谿谷之間與寇決鬭譬由畜彘之禦窮
狼寧¶有所抗盖居之嚴城以固其意令旦暮從壁上望
<pb:KR4c0065_WYG_003-10b>
見¶寇騎號呼奔突之狀以熟其目然吾又常喻以風雲¶
勝敗之語語之以壯所恃如目熟而恃壯及其可用吾¶
伺其利而擊之期於必勝此吾所効也十一年冬詔¶書
促戰十月乙未上遣中貴人來臨視將軍於是圖<md:KR4c0065_SBCK_003-10a>¶其陣
於帳中令諸將各職其序旦暮擊鼓教士卒為¶分合圓
方之勢備盡所用將軍出客有難之曰自建¶中於今淮
夷三叛其間矣雖䝉赦令然未嘗斯須忘¶戰故介兵人
𫝊其兵父訓之子兄教其弟非戰事不¶語是宼以將軍
<pb:KR4c0065_WYG_003-11a>
名聞天下固不敢犯自將軍西出疆¶屯兵於萬勝城以
控其要濠水而東連次淮江之間¶郡邑之人畊桑自力
輸轉相屬曾不為冦虞此將軍¶之功也以强計毅誠招
其轉禍之人繼來如繩此將¶軍之用也今將軍不以此
為百全之基驅貊越之人<md:KR4c0065_SBCK_003-10b>¶身自䝉堅而與必死之寇決
命頃刻即萬一有不如將¶¶軍之指東土之固將安仰哉
對曰此吾已熟於計¶久矣然吾昔嘗仕於河塞十有餘
年公若僂之亡伸¶也前行始入覲不意䝉寵於過悞使
<pb:KR4c0065_WYG_003-11b>
率師振旅吾之¶力唯其所指以死効夫馬隨羈而引者
也羈之使馳¶則為之馳緩則步安有擇塗陸而避僵蹶
哉如有縱¶之不前銜之不止徒見撻賤之棄焉得延頸
踠足以¶待御且聖上旦暮待績於吾中貴繼至亦吾䝉
羈之¶日也何敢自引於便而巳矣遂以十一月庚辰夜
漏過<md:KR4c0065_SBCK_003-11a>¶四十刻引兵西渡上史蔟牧之下矚賊壘分銖皆
察¶及日中天風西猛起折幹迴幟將軍謂中貴人曰¶今
日之候非不利邪願屯兵堡史蔟以伺之中貴人¶曰某
<pb:KR4c0065_WYG_003-12a>
受命視公戰不視公守將軍不得已乃陣中軍¶為前武
寧軍次之左右輔皆親兵戰凡十合㑹盧宣¶之軍居間
聞戰聲自驚潰失次且遯是賊軍方苦中¶軍武寧之殺
傷幾欲引去聞盧宣之軍驚潰即分精¶兵數百勁突所
潰以擊亡而將軍復與中軍武寧深¶逐賊西行數十里
因與盧宣之軍相棄盧宣之軍先<md:KR4c0065_SBCK_003-11b>¶遁去卒無所傷至暮
中軍力鬭遂死其將曹推直張¶忠信楊渾等及卒死者
數百人寧武死者亦數百人還¶軍新城雖無功者亦勞
<pb:KR4c0065_WYG_003-12b>
之以故士卒無戰苦畏叛之¶患時某客夀春得詳其語
而書之以備史聽¶
　　　魏滑分河錄(九年冬為節帥薛公作/)¶
元和八年秋水大至滑河南瓠子堤溢將及城居民¶震
駭帥恐出視水迎流西南行思欲以救其患亦頗¶聞故
有分河之事言其水嘗導出黎陽傍帥以其功¶尚可跡
於是遣其賓裴引泰請於魏曰河經地而東<md:KR4c0065_SBCK_003-12a>¶滑最大自
洛以西百流皆集於滑而春秋堤防不為¶固此將軍所
<pb:KR4c0065_WYG_003-13a>
明知也竊以黎陽西南其洄壖拒流以¶生衝激之力誠
願決一派於斯幸分其威耳今秋雨¶連久不間洛滑以
西雄川峻谷暴發之水争怒以走¶㑹即河勢日夜以壯
恐一旦城郭無賴謹聽命於將¶軍魏帥許之其將卒吏
民更請曰患難近也况滑得¶水禍於天久矣魏何戚乃
許移於己哉帥曰民前聽¶所語是黎陽與滑居帝土否
耶設人有不幸於水火¶而望及於四海道路之人凡見
其苦即為舉手寜皆<md:KR4c0065_SBCK_003-12b>¶有戚者夫全大以棄細順理也
<pb:KR4c0065_WYG_003-13b>
且滑壁數萬人民¶不安業未知其賴吾安敢以河鄙咫
尺之地為專惜¶乎顧桑麻五榖之出不能振百户假如
水能盡敗黎¶陽尚不足愛况其無有民何患無土以食
因召吏趨¶籍民地所當奪者盡以他地與之籍奏天子
天子嘉¶其意而可明年春滑鑿河北黎陽西南役卒萬
人間¶流二十里復㑹於河其壖田凡七百頃皆歸屬河
南¶夏六月魏使楊茂卿授地滑帥令陳酒樂與浮河新¶
渠是日亞之以客得與故悉其事於兩帥之賓<md:KR4c0065_SBCK_003-13a>¶
<pb:KR4c0065_WYG_003-14a>
　　　學解嘲對¶
客有以今廩食之不通充漕輓不勝於弊是勞逺而逸¶
近以為問者余於是發憤數日故縷言而對之昔漢¶徙
山東豪富兼併之家以奉園邑凡百二十四萬户¶又有
南北東西軍及匈奴雜虜以國衆來歸者仰給¶於漢未
聞嘗俟輓於吳越而復給也今以三十千人食¶勞輸江
淮嵗貢三十萬斛迎流越險覆舷敗軏不得¶十半自漕
以東督稽之官凡四十七署署吏不下百¶數嵗費錢十
<pb:KR4c0065_WYG_003-14b>
千萬為大數而部吏舟傭相踰為姦鞭<md:KR4c0065_SBCK_003-13b>¶榜流血酸苦之
聲相聞禁錮連嵗不解嵗千餘人雖¶赦宥而獄死者不
可勝多矣甚非仁聖之所以牧人也¶乃者燕人叛𤣥宗南
巡巴蜀肅宗勞兵於靈武及二¶駕神遊代宗臨陜闗中
流離羸牛一韁當市錢二百¶千故有轉輸之法雖救一
時然終轉入人於禍誠可以¶痛今雖未可暴去且宜以
三輔粟為貢重資於農則¶耕稼自勤耕稼自勤甸服無
曠土遊人矣如此九年¶之蓄可以儲又何勞輸輓於逺
<pb:KR4c0065_WYG_003-15a>
哉客曰敬聞其㫖¶
　
　
　
　
　
　
　
<pb:KR4c0065_WYG_003-15b>
　
　
　
　
　
　
　
　沈下賢集巻三
¶
<md:KR4c0065_SBCK_004-1a>¶
<pb:KR4c0065_WYG_004-1a>
欽定四庫全書
　沈下賢集巻四¶　　　　　唐　沈亞之　撰
　　雜著¶
　　　異夢錄¶¶
元和十年亞之以記室從隴西公軍涇州而長安中¶賢
士皆來客之五月十八日隴西公與客期宴于東¶池便
館既坐隴西公曰余少從邢鳳遊得記其異請<md:KR4c0065_SBCK_004-1b>¶語之客
曰願備聽隴西公曰鳳帥家子無他能後寓¶居長安平
<pb:KR4c0065_WYG_004-1b>
康里南以錢百萬質得故豪家洞門曲房¶之第即其寢
而晝偃夢一美人自西楹來環步從容¶執巻且吟為古
裝而髙鬟長眉衣方領繡帶紳被¶廣袖之襦鳳大悅曰
麗者何自而臨我哉美人笑曰¶此妾家也而君客妾宇
下焉有自耶鳳曰願示其書¶之目美人曰妾好詩而常
綴此鳳曰麗人幸少留得¶賜觀覽於是美人授詩坐西
床鳳發巻視其首篇題之¶曰春陽曲終四句其後他篇
皆累數十句美人曰君<md:KR4c0065_SBCK_004-2a>¶必欲傳之無令過一篇鳳即起
<pb:KR4c0065_WYG_004-2a>
從東廡下几上取綵¶箋𫝊春陽曲其詞曰長安少女踏
春陽何處春陽不¶斷腸舞袖弓彎渾忘却羅衣空換九
秋霜鳳卒詩請¶曰何謂弓彎曰妾傅年父母使教妾為此
舞美人乃¶起整衣張袖舞數拍為弓彎狀以視鳳既罷
美人泫¶然良久即辭去鳳曰願復少賜須臾間竟去鳳
亦覺¶昏然忘有記鳳更衣於襟袖得其詞驚眎復省所
夢¶事在貞元中後鳳為余言如此是日監軍使與賓府¶
郡佐及宴客隴西獨孤鉉范陽盧簡辭常山張又新<md:KR4c0065_SBCK_004-2b>¶武
<pb:KR4c0065_WYG_004-2b>
功蘇滌皆嘆息曰可記故亞之退而著錄明日客¶有後
至者渤海髙允中京兆韋諒晉昌唐炎廣漢李¶瑀吳興
邵合曰吾友王炎者元和初夕夢遊吳侍吳¶王久之聞
宫中出輦鳴笳吹簫擊鼓言𦵏西施王悲悼不¶止立詔詞
客作挽歌炎遂應教詩曰西望吳王國雲¶書鳳字牌連
江起珠帳擇土𦵏金釵滿地紅心草三¶層碧玉階春風
無處所悽恨不勝懐詞進王甚嘉之¶及寤能記其事炎
本太原人也
<pb:KR4c0065_WYG_004-3a>
　　　誼鳥錄<md:KR4c0065_SBCK_004-3a>¶貢籍中有鳥誼名著生商山始以誼聞商之貢來者¶云
能搏擊雀鷃以為天子後宫遨戲貴幸宜進此以¶具樂
後宫亦相尚竒飾之以綵絲合縷為足縈垂緌¶以絳繒
衣尾加鳴金撼如珮又指習其㨗便指熟得¶如意後宫
從上所遨幸者誇翫無厭春縱去秋輒復¶貢來誼鳥性
與他禽不類色縹緑而文頸形大小類¶鶡而意氣狀貌
復不類往往髙林大木間同巢者累¶數百其春乳當為
<pb:KR4c0065_WYG_004-3b>
食者還飼即先稚或疾無别已兒¶也秋羅人捕貢設羅
有誤中者即羣衆相號呼若不<md:KR4c0065_SBCK_004-3b>¶忍去争投下集羅以如
是故誼鳥無他名沈子曰余¶幼過商山熟誼鳥事於其
宿老今余適藍田郵夫唱¶傳曰誼鳥貢余初喜其以誼
䝉幸則生為梟獍者逺¶遁而愧死其餘賊暴侵凌之類
期不得自性矣及聞¶其用材則不然使移其心從搏擊
者伍備娛一旦之¶游而誼無所與何其失職也夫何其
失職也夫
<pb:KR4c0065_WYG_004-4a>
　　　李紳傳¶
李紳者本趙人徙家吳中元和元年節度使宗臣錡¶在
吳紳以進士及第還過謁錡錡舍之與宴遊晝夜<md:KR4c0065_SBCK_004-4a>¶錡能
其才能留執書記明年錡以驕聞有詔召稱疾不¶欲行
賓客莫敢言紳堅為言不入又不得去㑹留後使王¶澹
專職為錡具行錡蓄怒始發於澹陰教士食之初¶士卒
當勞賜者皆㑹府中受賜與中貴人臨視次至¶中軍士
得賜者俱不散齊呼曰澹逆可食既盡即執¶中貴人脇
<pb:KR4c0065_WYG_004-4b>
曰爾寧遂衆欲寧飽衆腹曰請所欲曰為我¶衆書報天
子幸得復錡位貴人懼偽諾之召書記¶以疏聞紳聞之
亡入錡内匿衆索不得及中貴人至¶促錡行錡益怒急
召紳授紙筆令操書上牘紳坐錡<md:KR4c0065_SBCK_004-4b>¶前佯惴怖戰管揺紙
下扎皆不能字輒塗去累數十¶行又如是幾盡紙錡怒
罵曰是何敢如此汝欲下從¶而先人耶對曰紳不敢惡
生直以少養長儒家未嘗¶聞金革鳴今暴及此且不知
精神在所誠得死在畏¶苦前幸耳錡復制以兵刄令易
<pb:KR4c0065_WYG_004-5a>
紙復然傍一人為錡¶言曰聞有許御史縱者尤能軍中
書紳不足與等請¶召縱縱至錡銳意自舉授詞操書無
不可錡意遂幽紳¶於潤之外獄兵散乃出縱竟逆死贊
曰李錡之賊江¶東也其抗節者有李雲李紳雲則中山
劉騰為書以<md:KR4c0065_SBCK_004-5a>¶大之而紳之迹未及稱且紳職錡肘腋下
舉動顧盼¶有一不誠則支體立盡衆手而紳亦不顧而
曉然自¶效如此可謂臨大節而不可奪者耶¶
　　　馮燕傳
<pb:KR4c0065_WYG_004-5b>
馮燕者魏豪人父祖無聞名燕少以意氣任專為擊¶毬
鬭雞戲魏市有争財鬭者燕聞之往搏殺不平遂¶沈匿
田間官捕急遂亡滑益與滑軍中少年雞毬相¶得相國
賈公耽在滑能燕材留屬中軍他日出行里¶中見户傍
婦人翳袖而望者色甚冶使人熟其意遂<md:KR4c0065_SBCK_004-5b>¶室之其夫滑
將張嬰者也嬰聞其故累毆妻妻黨皆¶望嬰會嬰從其
類飲燕伺得閒復偃寢中拒寢户嬰還¶妻開户納嬰以
裾蔽燕燕卑脊步就蔽轉匿户扇後¶而巾墮枕下與佩
<pb:KR4c0065_WYG_004-6a>
刀近嬰醉且瞑燕指巾令其妻取¶妻取刀授燕燕熟視
斷其妻頸遂巾明旦嬰起見妻¶毁死愕然欲出自白嬰
鄰以為真嬰殺留縛之趨告¶妻黨皆來曰常嫉毆吾女
迺誣以過失今復賊殺之¶矣安得他殺事即其他殺而
安得獨存耶共持嬰且百¶餘笞遂不能言官家收繫殺
人罪莫有辨者强伏其<md:KR4c0065_SBCK_004-7a>¶辜司法官小吏持扑者數十人
將嬰就市看者圍面千餘人有一人排看者來呼曰且
無令不辜死者吾竊其妻而又殺之當繫我吏執自言
<pb:KR4c0065_WYG_004-6b>
人乃燕也司法官與俱見賈公盡以狀對賈公以狀聞
請歸其印以贖燕死上誼之下詔凡滑城死罪皆免贊
曰余尚太史言而又好叙誼事其賓黨耳目之所聞見
而為余道元和中外郎劉元鼎語余以馮燕事得傳焉
嗚呼淫惑之心有甚水火可不畏哉然而燕殺不誼白
不辜真古豪矣
　　　郭常傳¶
郭常者饒人業醫居饒中以直徳信饒江其南導自¶閩
<pb:KR4c0065_WYG_004-7a>
頗通商外夷波斯安息之貨國人有轉估於¶饒者病且
亟歴請他醫莫能治請常常為診曰病可¶去也估曰誠
能生我我酬錢五十萬常因舍之先以¶針火雜治導其
血開然後輔以竒藥誡曰第槖慮¶塊居月餘估稱愈欲
歸常所許財常不聽估曰先生¶以為寡與常曰不也吾
直吾之藥計吾之功不能損千錢¶而所受非任反禍耳
卒不内人以常為詐而責常常<md:KR4c0065_SBCK_004-7b>¶曰夫販賈之人細度而
狹見終日希售㩁買計量於¶毫銖之間所入不能補其
<pb:KR4c0065_WYG_004-7b>
望今暴奪之息財五十萬¶則必追恡欝惋寧能離其心
且藥加於人病新去而¶六府方憊復有悒然之氣自内
而伐即不可救奈何¶彼方有苦時知我能治而吿我我
幸免之因利其財又¶使其死是獨不畏不仁而神可欺
者吾何敢欺沈亞¶之曰仲尼盖言我未見好仁者惡不
仁者而後學之¶徒未聞明好惡也豈其言之憤不足畏
耶今世或為邦有土¶¶之臣専心聚斂殘割飢民之食以
資所欲忍<md:KR4c0065_SBCK_004-8a>¶其死而不愧受刑辱而無恥是亦不仁甚矣
<pb:KR4c0065_WYG_004-8a>
終無有¶惡者郭常之賤而行之又焉得不稱于當時哉¶
　　　喜子傳¶
喜子者飢年女子小字也且困時䝉活於估人劉承¶家
女使喜子為人惠口而柔顔承載與往來襄閩楚¶越之
間常之閩納貨與息客雜居閩市中有韋生者¶居比屋
與承喜子旦夕交候言韋動悅喜子而承顧¶頗喜酒多
亡故韋生得縱語靡曼喜子既拒韋益欲¶淫之會承欲
北舟向利韋思得與偕及圖假載於承<md:KR4c0065_SBCK_004-8b>¶承曰諾且承因
<pb:KR4c0065_WYG_004-8b>
匿貨坐抵禁繫公室韋獨得與喜子¶在舟因賂傍者教
以語云承得死罪事其財妾奴婢¶當輸入度終不能脫
矣不如以財亡韋語達喜子喜¶子立謀自殺即夜就溺
人相與岀之幾死及蘇復與¶言然知其妄乃巳自是各
去其後不復相聞事在元¶和四年終衞人程生為之說
贊曰吾聞程生云喜子¶之事至死不變亦可謂烈嗚呼
狐死正丘首而喜子¶之仁也<md:KR4c0065_SBCK_004-9a>¶　沈下賢集巻四
¶
<md:KR4c0065_SBCK_005-1a>¶
<pb:KR4c0065_WYG_005-1a>
欽定四庫全書
　沈下賢集巻五¶　　　　　唐　沈亞之　撰
　　記
　　　河中府㕘軍㕔記¶
國¶朝設官無髙卑皆以職授任不職而居任者獨叅¶軍
焉觀其意盖欲以清人賢冑之子弟將命試任使¶以雅
地岀之耳不然何優然曠養之如此其差髙下¶則以五
府六雅為之次第蒲河中界三京左雍三百¶里且以天
<pb:KR4c0065_WYG_005-1b>
子在雍故其地益雄調吏者必以其人授¶焉噫今之衆
官多失職不失其本者亦獨叅軍焉長¶慶二年余客蒲
河中城某叅軍某族世皆清胄又與始<md:KR4c0065_SBCK_005-2a>¶命之意不失矣
乃相與請余記職官之本於其署¶
　　　歌者葉記¶
昔者秦青之弟子韓娥從學久之以為能盡青之妙¶也
即辭去青送之將訣且歌一歌而林籟振蕩再歌則¶行
雲不流矣娥心乃裒然然韓娥亦能使逶迤之聲¶環
<pb:KR4c0065_WYG_005-2a>
梁而游凝塵奮飛微舞上下者三日不止能為人悲亦¶
能為人喜其後漢武時協律李延年為新聲亦云能感¶
動人至唐貞元元年洛陽金谷里有女子葉學歌於¶柳
恭恭下之初與其曹十餘人居獨葉歌無等後<md:KR4c0065_SBCK_005-2b>¶為成都
率家妓及率死復來長安中而轂下聲家聞¶其能咸與
會唱次至葉當引弄及舉音則弦工吹師¶皆失執自廢
既罷聲黨相謂約慎語無令人得聞知¶是時博陵大家
子崔莒賢而自患其室饒乃曰吾緑¶組初秩寧宜厚蓄
<pb:KR4c0065_WYG_005-2b>
以自封耶遂大置賓客門下縱樂¶與遨遊極費無有所
恡他日莒宴賓堂上樂屬因言¶曰有新聲葉者歌無倫
請延之即乗小車詣莒莒且¶酣為一擲目作樂乃合韻
奏緑腰俱矚葉曰幸給聲¶葉起與歌一解一坐盡眙是
日歸莒莒沈浮長安數<md:KR4c0065_SBCK_005-3a>¶十年葉之價益露然以莒能善
人而優曹亦歸之故¶卒得不貢聲禁中葉為人潔峭自
處雖諧者百態争¶笑於前未嘗換色元和六年莒從事
岐公在朔方時¶余往謁焉會與公賓舍於郵在莒隣夜
<pb:KR4c0065_WYG_005-3a>
聞其歌有一¶人坐泣甚悲良久復悅及卒聲而悲悅再
三曰孰為¶之是欲吾不得自任耳明旦問其狀乃葉為
也後莒¶復從岐公來彭城十年余過其居問葉安在曰
近逝矣¶自趙璧李元馮世稱為知音之尤皆擅鼓弦及
為余¶言葉之歌使其妙自備則音屬不知和矣嗚呼豈
韓<md:KR4c0065_SBCK_005-3b>¶娥之嗣與惜其終莫有能繼其聲者故余著之欲其¶
聞于後世云¶
　　　閩城開新池記
<pb:KR4c0065_WYG_005-3b>
閩城吻海而派江輔山以居先時無安沼平池為遊¶舟
娛席之地而娉花媚竹散生擲華故酒笑酣視之¶晨而
佳思莫極矣髙平公牧察之余乃經度隟空之¶所因卑
汚塹而岸之浦嶼環迴之勢所造必勝羣山¶左右瀉影
浮秀者輳空而入十一月辛卯新池成明¶日軍副者亞
之疾閒公延䕶軍及從事絃工吹師<md:KR4c0065_SBCK_005-4a>¶裾袖之曹游池而
酒既坐謂軍副亞之曰吾疎汙隟¶以就此而海波朝夕
盈來之候逓輪足給以為我狀¶而石之以期乎不朽軍
<pb:KR4c0065_WYG_005-4a>
副亞之不敢讓遂執巵俯¶船祭酒於其流因祝且詞曰
水能濁清首冠五行波流巳¶大有神為宰環塘縈縈為
公藻鏡新池泱泱與地興¶禪嘉鯉鮐魴於水息昌嚵鮞
嘘虺即水與死翡翠鵁¶鶄浴涘眠晴辛蒲剪剪扇荷擎
擎時未云來勞思乃¶馨柘槿紺竹滲縮醖沃延榮接姿
以水為禄輔佑堙¶隍吐孕百福惟我公之明之通之智
之忠保夀考兮<md:KR4c0065_SBCK_005-4b>¶與池之無窮軍副者亞之詞既復再拜
跪巵奉夀于公¶前公大喜還列就坐以酒以歌日入而
<pb:KR4c0065_WYG_005-4b>
起¶
　　　夀州團練副使㕔壁記¶
戰國南北書更言故世諸豪争據於夀春或兵至百¶萬
有不能得者豈地勢為要津乎自建中已來淮夷¶窟叛
於蔡天子之詔或討或赦由是夀春備為東塞¶矣為之
守者皆佩將軍印幕府符書之設擬於方鎮¶而有副使
之官焉元和中韋公武以殿中侍御史為之¶九年秋蔡
州叛夀春守令狐通引兵屯霍丘副使得<md:KR4c0065_SBCK_005-5a>¶孱卒百餘人
<pb:KR4c0065_WYG_005-5a>
留郡中冬蔡兵大入馬塘冦鄧家城殺¶其將卒五千餘
人盡虜民男女焚壊邑室而去郡中¶驚駭民人多流其
家而東副使因言夀春其地壍水¶四絡南有淠西遮淮
潁東有淝下以北注激而迴為¶西流環乳而濬入于淮
此天與險於是也假如愚民¶能棄其業西流即為蓬徙
塵走耳安與國是為利耶¶乃出家奴與民户一丁但為
水工決安豐已南陂¶池㑹其流于城傍野中浸注如澤
以故居民流心稍¶稍復定時馬塘鄧家城既陷霍丘方
<pb:KR4c0065_WYG_005-5b>
畏冦乗其虚復<md:KR4c0065_SBCK_005-5b>¶飛語謡以惑其俗耶狐死首丘井閭多
傳言之耆老¶曰果不能守是堡矣守聞之益恐遂棄其
城亡歸是¶日霍丘焚行來及郡㑹日暮使吏馳告副使
以歸¶狀令得夜開壁吏至壁卒捍闗不得入呼罵其卒
副使¶立城上曰某得命於詔城晝受即晝復之今守獨
入¶而卒露無為也如驅與俱來寧不知盜居其間得夜¶
則禍成矣或幸止於郵平明闢闗介士陳兵夾道驗¶其
號以入卒無敢越伍而趨居有頃守謫去詔以李¶將軍
<pb:KR4c0065_WYG_005-6a>
代將軍西出强兵臨萬勝城復以副使掌留事<md:KR4c0065_SBCK_005-6a>¶明年陟
其能得加侍御史是嵗亞之東觀戰至夀春¶得副使之
跡題之於署下以記行事之時云¶
　　　盩厔縣丞㕔記¶
盩厔道巴漢三蜀南極山不盡三十里北沮渭短長¶之
補與山而近其野半為澤故鼠倚穡而居雖善捕¶伐不
能無傷于稼說者以為漢孝武帝嘗夜出射熊¶於是而
田人輒留執帝從者由此觀之民情阻限古¶為艱理時
<pb:KR4c0065_WYG_005-6b>
猶逼畏指諫即稍罷然佞臣竟以帝恥不¶忘遂籍民人
田為五柞長楊矣今又徙甌越卒留戍<md:KR4c0065_SBCK_005-6b>¶邑中神策亦屯
兵角居俱稱䕶甸而三蜀移民遊於¶其間市閭雜業者
多於縣人十九趨農桑業者十五¶又有太子家田及竹
圃皆募其傭藝之由是募民豪¶農頗書名買横緩急以
自藪匿民冒名欺偷浮詐相樛¶雖賢宰處之而丞與曹
或不類莫能盡枉直之情也夫¶丞之職也贊宰之正以
諸曹其有不便於民者丞¶能得不可今丞也余從祖居
<pb:KR4c0065_WYG_005-7a>
之既滿嵗民諍不作如¶此則宰之所宰丞之所贊可謂
知方也已長慶初余¶思相如進諫之風南歴長楊至於
射熊五柞訪其遺<md:KR4c0065_SBCK_005-7a>¶跡因退舍是邑遂悉論山川俗里之
事題於丞之署¶云
　　　都梁山倉記¶
汴水别河而東合於淮淮水東米帛之輸闗中者也¶由
此漕入其所交販往來大賈豪商物多遊利鹽鐵¶之臣
亦署致其間因擇官分曹以𣙜庶貨而部貢之¶吏盡令
<pb:KR4c0065_WYG_005-7b>
鹽鐵諸官校遣之疾徐用賞伐大梁彭城控¶西河皆屯
兵居卒食出官田而畎畝頗夾河與之俱¶東抑澤河流
水温而泥多肥比涇水四月農事¶作則争為之派決而
就所事視其源緜緜不能通槁<md:KR4c0065_SBCK_005-7b>¶葉矣天子以為兩地兵
食所急不甚阻其欲舟艫曝¶滯相望其間嵗以為常而
木文多敗裂自四月至七¶月舟傭食盡不得前元和九
年隴西李稼為鹽鐵官¶掌淮口院病其涸滯思欲以為
救而乃與揚子留後¶議之曰自閩越以西百郡所貢輳
<pb:KR4c0065_WYG_005-8a>
輓皆出是以炎天¶累月之乆滯於咫尺之地篙公諸傭
盡出所儲不能¶振十半之食只益姦偷耳幾或有終嵗
而不得返其¶家者今誠得敖之倉列于所便以造出入
計無憂¶也正月河冰始泮盡發所蓄而西六月之前虚
廩以<md:KR4c0065_SBCK_005-8a>¶待東之至者矣如此則役者逸而弊何從生哉議
定¶即以狀白得遂其便於是稼度泗上卑濕無堪地遂¶
剏庾於淮南都梁山十二年詔以誅蔡之師食窘促¶令
鹽鐵所輓皆趨偃城下是時下淮南倉發舂吏計¶舂其
<pb:KR4c0065_WYG_005-8b>
工人曰舂材必櫟若榆吏欲令公就山林剪市¶之稼曰
天火方焚曰將燋萬方當頃刻之間雖得弊¶穢之器奮
濁汚之波百夫汲而揚之立足滅患如曰¶不然我欲利
其器待我柘桂之杓致滂沱之流操以¶救之彼言而後
謀則然灰尚不可望而况全者今縣<md:KR4c0065_SBCK_005-8b>¶軍十萬旦暮不賑
其為急也間不容釐今待汝訪山¶求材然後用何異乎
柘杓滂流之語耶其倉材剪之¶餘大可以為臼小可以
為杵長可以為杵之梁薄可¶以為䏶樞夾峙促命裁之
<pb:KR4c0065_WYG_005-9a>
即日而舂成百具其餘來¶與吏分辦之先以家奴就役
次及郡吏各有差所舂¶凡二十八萬石不涉旬俱得浮
淮而西矣十三年夏¶泗水大災淮溢壊城邑民人逃水
西崗夜多相掠奪¶更驚恐號呼而鹽鐵貨帛十餘萬兩
囊之於布緘用¶吏名載與渡貨帛無遺尺乃内倉中不
能盈一敖其<md:KR4c0065_SBCK_005-9a>¶餘皆蔭仕家之急時余過泗上得其事故
與悉論善¶濟之方而著之以明其績¶
　　　華州新葺設㕔記
<pb:KR4c0065_WYG_005-9b>
今天下邦郡之望莫與太華等然而公堂讌無别位¶顧
几硯與餼樂之具日更廢置於其間寧地勢之要¶為守
者無乆留於任而經慮莫及此乎隴西公為守¶未滿嵗
郡中既治因窺其庶屋可攻者乃先問其吏¶曰政之為
困何始也吏曰累更其守耳公曰吏知其病哉¶夫几硯
者公事之重器也以宴而遷以宴而復則居<md:KR4c0065_SBCK_005-9b>¶不得常屢
更其所政之為困不由此耶且吏入公門望其居則¶必
莊是几硯之廬處宜其嚴也今朝徹而暮置事之¶者既
<pb:KR4c0065_WYG_005-10a>
勞固以慢矣而况酒行樂作婦女列坐優者與¶諸隆詼
謾揺笑譏左右侍立或銜哂壊容不可罪也夫¶狎乆則
不敬豈吾之獨患其吏亦醜之明日解冗宇¶一構于正
寢西南隅壍其外數步土基之飾故材以¶輳用垢者磨
其淄弱者承其輕決流於其所以便塗¶者補棟續楹不
涉旬而功就沼沚之湄隨而比矣嗟¶乎轉&KR0146;為安不費
而功吾知其由人長慶元年四月<md:KR4c0065_SBCK_005-10a>¶甲子吳興沈亞之仰
公之跡因請張文其下紀其功¶焉
<pb:KR4c0065_WYG_005-10b>
　　　隴州刺史㕔記¶
昔制戎於安西瀚海之時而隴汧去塞萬三千里其處¶
内居安如此朝之命守猶以為重地必拔其良能當¶時
之務其難者不過理寵門大家之田園陂池而已¶觀昇
平之基其須賢如此今自上邽清水已西六鎮¶五十郡
既失地地為戎田城為戎固人為戎奴婢顧¶隴涇鹽靈
皆列為極塞而隴益為國路凡戎使往來<md:KR4c0065_SBCK_005-10b>¶者必出此視
其守由主人也而言語威儀豈容易而¶處近世者朝之
<pb:KR4c0065_WYG_005-11a>
命守殆未能注意耳今清河崔公承¶寵世仕安西軍司
馬公生長於戎然而神性傑異行¶賢智之路頗通諸書
又能博九州山川之理而國中¶之士知而仰者無幾人
近嵗西戎累犯塞前年今上¶即位欲以姻交北虜以輔
中國上書言兩蕃之事天¶子覽書以為必能同戎夷之
情故命使之今年拜守隴¶州拜之日朝之卿咸謂隴之
得賢為賀居郡而戎¶來者必憚愛而去嗚呼何向之命
守未能注意而今<md:KR4c0065_SBCK_005-11a>¶之悟得其人賢何向之知者無而今
<pb:KR4c0065_WYG_005-11b>
之稱者盈朝豈¶一郡之事有時而理耶一郡之人有時
而幸耶智者¶之道有時而用耶長慶初余西視戎至於
隴下聞郡¶人之所美故列署而刻記焉¶
　
　
　
　
　沈下賢集巻五
<md:KR4c0065_SBCK_005-11b>¶
<md:KR4c0065_SBCK_006-1a>¶
<pb:KR4c0065_WYG_006-1a>
欽定四庫全書
　沈下賢集巻六¶　　　　　唐　沈亞之　撰
　　記
　　　櫟陽縣丞小㕔記¶
便署所以接賓也櫟陽岐諸陵走左輔蒲太原燕趙¶魏
山東至於匈奴雜虜之道而諸侯使者及戎王聘¶遺之
臣交馳出是無虚日而邑頗瘠於擾費然而遊¶宦客子
出入往來者則公賓為寡也夕館而晝饌自¶宰丞尉簿
<pb:KR4c0065_WYG_006-1b>
或不能支於給饋而賓去嘗悒悒不快長¶慶初燕趙魏
侯者失理卒亂辱殺之更自立新帥大¶臣皆進意請討
圜其境之諸侯咸㑹兵襲戰飛蹄走<md:KR4c0065_SBCK_006-2a>¶轡之奏傳呼相追
而又降嫁匈奴中故使者益至若¶是宜謂私賓不能加
也然又遣使陳蔡許滑大梁彭¶城皆發卒戍河北督責
米帛於兩江之間使百郡所¶輓無西入由是天子之使
入潼闗者日數十輩大者¶乗馬至百小者不下十餘郵
馬盡死於道凡往來乗¶馬畜者無問其誰皆奪之故遊
<pb:KR4c0065_WYG_006-2a>
宦客子俱凑道櫟陽¶中計其衆寡復與公賓之數相髙
矣是時櫟陽城當¶公主降匈奴使迎者之部千人天子
使後宫貴御¶行餞於道侍嫁大臣從官衞士亦數千人
夕頓田氏<md:KR4c0065_SBCK_006-2b>¶遣承奉供具以不能擾民一縣之吏稱善辦
及歸乃¶計曰夫遊賓四時之來獨夏其為稀耳我且與
理一署¶使其密温禮以待之然後以為家之給與賓僕
相等是寧有忿¶賓哉既以賓之來者視其館之窮罄雖
勇寒¶猛餒必抱愧自饜於所饗嗟乎隆否之跡由夫履
<pb:KR4c0065_WYG_006-2b>
也¶其構在公堂之左正寢西南隅其形類廂二間覆厦¶
於南陲其就在長慶元年八月甲子也¶
　　　解縣令㕔壁記¶
國家誅叛以來於今十年征徭息繁不勝於籍租<md:KR4c0065_SBCK_006-3a>¶𣙜之
法居間為民起横縣令不得専以子養之化理¶之蒲鹽
田居解邑下嵗出利流給雍洛二都三十郡¶其所㑹貿
皆天子豪商猾估而奸吏踵起則解之為¶縣益不能等
於他縣矣鹽田主官用郎吏其佐賦下¶不出御史操法
<pb:KR4c0065_WYG_006-3a>
繩縻十九闗於縣令而不得専但奉¶府曹侯長之教而
已鹽田細吏皆縣民其田園雖業籍¶於縣而令不得親
但以縣民之衆馭之而已若是為令與¶尤悔日争焉苟
非智良不能日脫於横今令者余之¶從祖也且滿嵗而
尤不及豈其厚於智乎而又招亡<md:KR4c0065_SBCK_006-3b>¶民還業者數百至于
公堂便館葺飾者凡十餘構工¶不勞民又何多方也長
慶二年余客其地因受命而¶著記云¶(著一/作書)
　　　櫟陽兵法尉㕔記
<pb:KR4c0065_WYG_006-3b>
尉之曹兵法居末兵法之任在天下郡首長之臣且¶難
其理而况畿之在尉乎櫟陽其瘠沃相半豪户寒¶農之
居三分以計而豪有二焉其父子昆弟皆卒名¶南北東
西軍圜衞雜幸之恃或籍書從事星臺藥局¶織館雕坊
禽兒膳者之附而又勝女(拏據/反)為之盤<md:KR4c0065_SBCK_006-4a>¶絡是多類者非
獨不得為縣民之衆馭之而已亦且¶馮縁蔓横以業吞
漁獄之所操動繫於此而禁局强¶曹垂攀於前援者持
符以解之固能移情以二法使¶終決不必理從髙綴下
<pb:KR4c0065_WYG_006-4a>
相承而邪而不能竟者尤還¶於尉其受役唯單産孱民
月徵之一人輸徑宫門至¶於内廡逓漏嚴夜給事諸主
家及園池大廏皆校尉¶遺之豈尉之無慮也永貞前諸
畿自進士而得尉而¶昇班者十六七他入之尉而昇者
百一二是尉皆摩心¶清視以事察决用以此自價朝之
未以此市若是今<md:KR4c0065_SBCK_006-4b>¶雖統曹不能强尉於無當近世恩臣
負幸惡其踵進¶自致即白上約下以為尉未足拜且塞
譽排能使昇¶班之恩必有自令視尉之風益賤而今益
<pb:KR4c0065_WYG_006-4b>
輕矣由觀¶為尉者俛俛自度民之吞者肆其懲弱者甘
其困姦¶者隟其欺邑是者畏其為尤屬而決之其兵法
之源¶使無撓濁其易乎哉其易乎哉古者盤盂有書盍
誡¶其當器受量不陷也鐘磬必銘朂其全聲有待也鑄¶
鼎記刑子産之為也尉也兵法之曹類此不復矣敢¶不
有記故附署而屬誡焉<md:KR4c0065_SBCK_006-5a>¶　　　移佛記¶
元和四年三月五日杭州報恩寺長老與其鄉閭父¶子
<pb:KR4c0065_WYG_006-5a>
將徙故佛像歸復於其寺佛至乃饗長老使白其¶由於
亞之而求詳錄焉沈子曰西域之有神教流於¶東域中
者其教像法其法者名曰佛自稱曰天人師¶又曰世尊
出其言亦曰經驗其經之說佛去世而後¶模其形焉像
其真與衆瞻仰之故法之言像由斯也¶其或範金鐵以
為之合土木以為之堅之以脂膠飾¶之以丹漆五色然後
形神儼然成其像舉其數體有為<md:KR4c0065_SBCK_006-5b>¶尊而坐者有為卑而
拱立者有跪而如受教諭者有執樂而弦者吹者有具
<pb:KR4c0065_WYG_006-5b>
其形怪荷戈而勉强者有瞋目咤叱者摸鬼神焉此¶為
像之外者也其性之㫖為戒慎正邪去惡為濟渡¶力道
盲聾警沈溺使民無不善如我仁誼慈惠然此為¶像之
内者也又說有已來之生來生之後為福則福¶應為禍
則禍應因縁化而設其㫖或由是舉域大敬¶自天子達
於庶人一信佛之來於今八百餘年矣其間亦¶時神怪
焉先天中其寺之佛事具足如向之稱者無¶何水火災
生民流沈溺於是邦其寺之佛事卑而拱<md:KR4c0065_SBCK_006-6a>¶立者跪如受
<pb:KR4c0065_WYG_006-6a>
教諭者執樂而弦者吹者衞而荷戈叱¶咤者皆毁也散
其宇皆落唯尊而坐者獨巋焉而存由¶是納去又重其
莊敬焉數嵗其鄉人後生敵惡者十¶誡其三四故此鄉
之人思其功力復求而歸之與其¶敵惡誡而敬順之道
明矣嗟乎忠信仁誼不舒信于¶人乆矣而皆以已生來
生之後因縁禍福之說化行¶焉今余因長老請余記移
佛之由遂得道教之所以¶意者欲使羣生隨其機以悟
之其機髙者其性惠見其¶内像而内覺發其心而能至
<pb:KR4c0065_WYG_006-6b>
其正其機下者其性回<md:KR4c0065_SBCK_006-6b>¶見其外變而外覺反其心而後
歸其正是故精麄其内外之¶像以陳之¶
　　　謫掾江齋記¶
謫掾沈亞之廨居負江方葦為墻正於隄防之下堂¶序
四闢巽隅道門雖心風奔怒鷗瀁鷺澡顧簷廡之¶間而
拏緒不發方署即盡提枕簟假庥於弗域之中¶雖淄衣
煩厭乃陽為不省也一日謀解其西廂將面¶水以敞之
而筆吏王局前語之曰掾俸簞而食或不¶能給尚能及
<pb:KR4c0065_WYG_006-7a>
堂室之為乎且廨宇非乆託即更之得<md:KR4c0065_SBCK_006-7a>¶不為尤乎况葦
茅之葺輕弱易腐人人動歴嵗時寧¶任再滿所用直使
罄裝併食以為之無所顧則郢壊¶阜磔而澤遊木生多
不能材漢流聳急束栰寡止縱¶有必修巨重價又不當
是用曷若無易其故與亞之¶曰誠爾也然則吾以為肝
者膽附庸其中為棲魂之¶館故能専視而佐意隨姿而
起情今漢流右吾之居¶不過數步壅擁之患不得日覩
由隣顔冉而不親其¶徳也吾何能薄其實而厚其浮哉
<pb:KR4c0065_WYG_006-7b>
遂召工人庸人茅¶塗之者與寄之磨淄洗故得充用者
十五太守聞之<md:KR4c0065_SBCK_006-7b>¶與其薪十四其餘則搜剪補輔然後配
材就構雖紅¶短不委各輻凑以任一棟七桎助枑楣二
桶覆厦狹¶廡重左而單右若翅之將翔然蕉旗竹篲分
植叢列為¶箒風篩月之餌方檻短折面江虚波炳嶂委
霞影對¶綵紅碧幟拾奔給于所曯逺邇髙卑龍苦交黨
為宵¶清曉爽之借暴隂色蒸雷扇蹈震神冶鼓焰如金
縆¶騰樛趠䋴䎀(干聿/切)為颭燭揮鋩之駭蓊然頽雲若然
<pb:KR4c0065_WYG_006-8a>
漏曜倐閃態狀若笑若怒相為端緒馮坐之中足以¶自
廣時大和五年五月十九日也<md:KR4c0065_SBCK_006-8a>¶　　　杭州塲壁記¶
國家始以輸邊事塞不足於用遂以鹽鐵𣙜估為助使¶
吏分曹計其入於郡縣近利之地得為院鹽塲之署¶以
差髙下之等顧杭州雖一塲耳然則南派巨流走閩¶禺
甌越之賓貨而鹽魚大估所來交㑹每嵗官入三¶十六
萬千計近嵗淮河之間頗聞其費自是汲利之官¶益重
<pb:KR4c0065_WYG_006-8b>
矣前年京兆韋子諒官始縣主簿有能名及秩¶謝當歸
是時尚書職方郎崔稜為揚子留後使聞其¶行遂邀署
之既到滿嵗利𣙜大登吏無敢怠與其縣<md:KR4c0065_SBCK_006-8b>¶主簿加勤也
或謂亞之學史詞無苟故用是記焉¶
　　　復戒業寺記¶
皇都左輔其屬縣朝邑縣令王鄆言能改作便民當¶有
緇衣遷寺戒業民不便鄆復之初蒲冦李懐光既¶虜其
屬將收其散卒聚之長春宫城圜朝邑室廬皆¶殘燼寺
<pb:KR4c0065_WYG_006-9a>
守益毁其後緇衣以為居近郭苦遊賓乃聚¶黨與謀遷
之西堈縈垣侵社地又治殿廡諸墓墳隴¶當其下者輒
平去是時鄆為尉固止之緇衣之魁得¶他吏與交通為
助故尉終不能制日縱其徒於民間<md:KR4c0065_SBCK_006-9a>¶為禍福語以動惑
之民無老幼男女争相率以奉所¶欲顧畏已後耳及鄆
為令乃元和七年也明年召緇¶衣宿老師弟子與語曰
緇衣之道非能逾仁誼以無¶害故天子許留國中前者
緇衣無狀徙其居西堈之¶上侵社地壊丘隴夫社國之
<pb:KR4c0065_WYG_006-9b>
尊祭也丘塚人之反本也¶今而曹自為其居侵壊之是
寧無害耶某昔争之不¶得身常慄慄抱痛願得自劾以
快意今能亟復之幸¶善不能亦且論繫矣民聞之皆大
喜故以其年十一¶月悉還其故九年余東適邯鄲走蒲
闗朝邑令為具<md:KR4c0065_SBCK_006-9b>¶既酣前奉酒於余因請以其事次于文¶
　　　東渭橋給納使新㕔記¶
渭水東附河輸流委迤於帝垣之後倚垣而跨為梁¶者
三名分中東西天廩居最東内淮江之粟而羣曹¶百衞
<pb:KR4c0065_WYG_006-10a>
於是仰給唯平輕重之准為難即主官不職其¶咎何如
哉長慶中得儒臣杜生以行御史主之能謹¶法整吏絶
輕重出入之尤明量信敘無先貴後賤之¶弊故官曹士
衞之所仰給者如取之家食焉居再嵗加為¶外郎因指
其署曰夫渭津傍控甸邑諸陵道左輔出<md:KR4c0065_SBCK_006-10a>¶入河東藩而
公賓遊士過必臨我我儒世家也宜飾¶宇俟賢以誠其
敬今公齋陋冗無足為禮於是盡去¶之募市其傑棟巨
楹文梁勁桷既已具構顧其中可敘¶百榻而儒良至者
<pb:KR4c0065_WYG_006-10b>
必與講談其道隨其能否而梯級¶之得乆留其下者雖
孱車弊衣則名日彰矣今觀渭¶津之剏開署宇為嚴虚
廣敞意者得無欲天下之士見¶其胷中之曠大乎¶
　
　
　
　
　沈下賢集卷六
<md:KR4c0065_SBCK_006-10b>¶
<md:KR4c0065_SBCK_007-1a>¶
<pb:KR4c0065_WYG_007-1a>
欽定四庫全書
　沈下賢集卷七¶　　　　　唐　沈亞之　撰
　　書
　　　上¶冡官書<md:KR4c0065_SBCK_007-1b>¶亞之伏念傑木之生大長越倫足谷肩山而大谷不¶足
以業其根長霓不足以帷其華天之所借其體若¶此豈
不使皆獲其所安而輳乎用及其未偶也徒見¶摧雪枯
霜䝉烟老雲而已夫尋常之材也幹不丈而¶枝不尺而
<pb:KR4c0065_WYG_007-1b>
葉縱其根不饒&KR0008;土之膚生不十年各獲斤¶斧之制以
就用何者受乎庶氣故易長於極成為衆用¶故易售於
工其在松栢扶榮意自得仰視傑木不見¶其末相與笑
其凡枿而無用及一旦遭遇得升賢工¶之所思採而飾
之跨於楚而百棟賴負若是脩枝巨<md:KR4c0065_SBCK_007-2a>¶幹未易自致也賢
士良匠未易能容也今閤下抱多能¶之强徳動與智諧
可謂遭時也負難載重横於所安可謂¶得任也如能察
出類之材異日處之然後次衆材備¶於百當如此則賢
<pb:KR4c0065_WYG_007-2a>
工之名可以自有古者賢士之¶居位也沐垢不終湯充
饑不竟飯中輟而起畏日不足¶是皆採訪於衆能思致
其爵養良士之道也今則不¶然為公卿大臣者必嚴居
深視以自重養其所進者¶唯柔氣緩言瞽視而巧諛然
後謂之厚徳故以多識¶為誣博知為狂遷善為流斷節
為詐是皆斥而莫得<md:KR4c0065_SBCK_007-2b>¶稱也及一日操尺墨樞物機茫乎
不知其所從使左右¶庸胥因得侮而役之彼非不欲自
勝也盖事業之所¶報固然今西戎邀嫁移兵冦邊仍嵗
<pb:KR4c0065_WYG_007-2b>
不巳山東盜卒¶殺辱首吏未聞其歸誠可嗟也即如主
上求其往而¶為理者閤下度之公卿大臣而誰擇乎亞
之誠不肖也七¶嵗再官不逾九品之列陶心研慮謨古
臣知輔之所¶以為化至於樂能慕哲亡其私而不回此
則得之於¶性矣酌巖賢旅聖之所以立賢至於書得失
備理亂¶敘往紀來此則得之於文矣學名將霸師之所
以整<md:KR4c0065_SBCK_007-3a>¶暴亂至於奮旅陣師㑹百變之狀離如驚鳥合如
凝¶雲此則得之於師矣是三者皆業於根然後緒其末
<pb:KR4c0065_WYG_007-3a>
非無所望也亦思願為一從材戴宏傑之梁立巨礎¶之
上顧世之持斧之士安足以摹哉亞之聞戎鏡包¶陽當
日而矚之則能延燧興火處陰而視之何異一¶規之幽
銅耶而誰寤者夫氣應則生亞之亦䝉矚於¶光下以發
所抱書詞多鄙又不盡志忤觸清嚴罪無¶所逭謹再拜¶
　　　上李諫議書<md:KR4c0065_SBCK_007-3b>¶月日將仕郎守祕書省正字沈亞之再拜貢書諫議¶閤
下亞之常有混類之悲不能自置其拙也甚矣故¶祥禽
<pb:KR4c0065_WYG_007-3b>
之類凡羽而凡羽¶混之非獨混之而巳亦且掩其芳而
奪¶其美何則善寡而凡多故也况世俗之耳幾能於此¶
而别白之者寒暑易轉是皆非金石安能自永於時哉
一¶失其顧以為類混則終從風雨而老矣可不痛之輒¶
假所喻願賜終說幸甚楚王之鼎食十有餘年而王¶體
不肥左右者懼王曰膳者不能味吾之鼎也國人亦<md:KR4c0065_SBCK_007-4a>¶曰
膳者不能味王之鼎也更逐膳者凡十輩益不味王¶恥
乃令國中曰有能使吾鼎之味調和以安吾體者寡¶人
<pb:KR4c0065_WYG_007-4a>
爵之三公楚里之處士賢聞之應令而起耆老¶屬袖而
送之曰往矣即鼎也然王曰仰味於君君何¶以塞之對
曰王必以鼎授我我力甚優夫治鼎之職¶約水燥薪㸑
火以觀文武之用而巳其輳味則有椒¶桂梅醯鹽醢之
品在吾總衆力而調於心此其功也¶王之體不肥何待
楚老曰斯固也夫真偽雜鬻循户¶而啼祈其售者偽得
十九焉是椒桂之質類而馨辛<md:KR4c0065_SBCK_007-4b>¶不為也梅醯之質類而
苦酸不為也鹽醢之質類而¶醴鹹不為也皆具而不為
<pb:KR4c0065_WYG_007-4b>
滋一旦集而㑹之鼎則必¶虚空矣君焉能總是之力以
成於王耶前膳之所以¶得逐者由庶品之任非其任歟
然則君之明足以察¶偽惑君之智足以區物情誠能儲
其真蓄其當以給¶其用則從之辛馨之才醯醢之具必
越海逾陸而趨¶君之㫖矣斯百代之凖也豈但肥楚王
之體然今閤¶下既以游泳道徳蓄儲助味之具必有素
也然紛紛之¶真偽而清悟能不勞乎小子誠不足奉應
對不得謁<md:KR4c0065_SBCK_007-5a>¶見久矣幸因從左右者召稍延於前獲進所
<pb:KR4c0065_WYG_007-5a>
語幸甚¶伏惟降察不忽謹再拜¶
　　　與薛浙東書¶
再拜後還坐賓舍中有小吏突如其來其語曰帛十¶匹
吏置帛書於亞之前曰閤下所以貺客也其敬之¶誠則
厚矣然有所未滿者敢為閤下道之夫虬能興¶水濟物
故佐天如臣草木仰其澤苗方秀而望其誠¶有乏一日
之雨而不及其實者則仰告斯臣以求¶得一日足矣若
纔潤於枯槁則已且猶將困之今亞<md:KR4c0065_SBCK_007-5b>¶之往復道路三千
<pb:KR4c0065_WYG_007-5b>
餘里顒顒之誠於苗之旱甚矣而¶千鍾之祿於水之用
又大焉亦何惜一日之澤而不¶給其涸哉亞之狂愚當
其困涸不知所為而復枯苗¶仰澤之說再敢煩告且閤
下寧能不憐之亞之再拜¶
　　　上夀州李大夫書(十一年秋作/)¶
昔者燕昭以千金市駿骨而百代稱之非直朽骨之¶可
貴也意必在將來之良而已矣今亞之仰閤下之¶風而
進於前恭聞閤下又不以朽鈍而顧之寧鄙人¶之宜顧
<pb:KR4c0065_WYG_007-6a>
也其名得無將來乎是鄙人之價冒千金也<md:KR4c0065_SBCK_007-6a>¶幸甚幸甚
今有傍徨之誠敢露肝膽伏惟聽察之亞¶之前應貢在
京師而長幼骨肉萍居於吳無咫尺地¶之居以自託其
食給旦營其晝晝營其暮如是凡三¶黜禮部得黜輒歸
自二月至十一月晨馳暮走使僕¶馬不以恙即且碌碌
如有一日霜露得欺氣體失理¶則一室向門之心無望
矣今忘辛勤之榮扶挈長幼¶丐食而西雖已及埇口然
猶困其所儲不能自給但¶涕泣語空無有所仰又度天
<pb:KR4c0065_WYG_007-6b>
下王公希可以此言告¶者乃閤下耳伏惟分一日之澤
以濡之無使亞之復<md:KR4c0065_SBCK_007-6b>¶為朽骨所笑謹再拜¶
　　　與福州使主徐中丞第一書¶
九月十日都團練副使沈亞之謹再拜狀所願陳于¶閤
下某伏念從古以來懐其所為抱其所用者非知¶已之
進無能自揚也自咎繇之䝉舉顔回七十子之¶䝉范叔
之䝉鮑叔之推至於今知已之功相嗣而不¶絶非有文
字之紀其功雖如前數士而後代無聞也¶可不惜諸往
<pb:KR4c0065_WYG_007-7a>
者某始得以文謁閤下於吳之嘉興明日¶權幼公謂某
閤下言吾見古史者亞之也其後涉於<md:KR4c0065_SBCK_007-7a>¶仕路困則遭恩
其知如此且以閤下居為世之端表¶故衆影依之言為
世之典謨故衆聽傾之其重如此¶使一遊其門則天付
以幸也而况知而推之哉提而¶用之哉然亦懼不申於
文字而後代莫覩是以前者¶敢以先人所業之書上干
清鑒求其筆為之光以揚¶於幽故而為後代寵奉獻之
日惕怳咽然不能周露¶誠以黷矣伏願憐其繼志之心
<pb:KR4c0065_WYG_007-7b>
使輝華裔裔著於百¶代雖大寵何以加於此焉伏惟俯
賜終筆書辭再陳¶無任惕汗謹再拜<md:KR4c0065_SBCK_007-7b>¶　　　第二書¶
二月二十八日都團練副使沈亞之拜書復獻大使¶中
丞閤下亞之昨與二三子同途晨問起居指教所¶謂薄
疾未除將欲有請草奏具示始則卒然愕窒不¶知詞對
及退舍伏念閤下之所苦者惟中年之士十¶九而有之
未嘗聞以此而去告閤下惟不為出入¶宴遊耳其餘決
<pb:KR4c0065_WYG_007-8a>
教益理膳息無減况方在强茂之時¶徒以小恙暫留膚
中乃欲為吿以自遂豈當宜也且¶今時仕俗守榮路者
雖已朽老支扶昏怳矣然則固<md:KR4c0065_SBCK_007-8a>¶其所居惟恐有損如此
者亦八九而閤下瞭然自¶悟所向若此得無獨清之累
猜疾於彼人之胷中哉¶閤下骨肉交姻如有逺萬里者
即聞是請寧知其退¶讓也必且疑驚隠慮莫能自浣設
使憂能侵人閤下¶何以解也亞之見識孱淺無足以奉
請事今極慮深¶陳於前誠願得於中庸使人無加口語
<pb:KR4c0065_WYG_007-8b>
也非敢憑縁¶取領厚祿而終斯說伏惟稍變髙明之鋭
以周慮之¶冒陳端白何任恐懼伏惟憐之¶
　　　第三書<md:KR4c0065_SBCK_007-8b>¶二月十一日都團練副使沈亞之拜書遣獻中丞閤¶下
昨日候吏自外來急吿以赦至亞之誡前後左右¶不得
常步及下馬就次揖謁先聖獨張侍御不領祗¶言哮呼
詬此捽拽導將移罵侵怒俚言攻凌不容須¶臾之間以
黨畀證攘掉呀騰如欲見食自羣官衆將¶至於聚立者
<pb:KR4c0065_WYG_007-9a>
咸聞見其麄聲奮態圜來驚視誠以亞¶之樗鉛之材處
不當任可逃遭此衆辱宜矣然誠恐¶積暴不除異日酒
塲恃醉率肆所為又為侵作誣言¶飛入清聽以是寒心
自悲不能無患亞之幸䝉過意<md:KR4c0065_SBCK_007-9a>¶提在賓堦雖無分銖之
能以事萬一然誓將鞭勵孱¶謹以効終身伏願哀其端
拙察以無辜稍借光明使¶各得分限免其侵迫過此之
虞餘何敢請伏惟加察¶幸甚幸甚謹再拜¶
　　　與李給事薦士書(十年春作/)
<pb:KR4c0065_WYG_007-9b>
日月新及第進士沈亞之謹拜稽首給事閤下亞之¶幼
學見其往記說曾參閔子騫之孝至於跬步不忘¶雖騃
幼亦能蹴然内慕自是常思其人有能跂曾¶參閔子騫
之行者即往傳其名於親戚朋友卿大夫<md:KR4c0065_SBCK_007-9b>¶間使其聲不
滅昔者五年亞之以進士入貢至京師¶與其等清河張
宗顔比居嘗與往來言始愛其人無¶遊詞至春宗顔去
還家久聞其親喪又明年亞之東¶歸至洛聞洛人稱宗
顔之孝曰宗顔貧無以事喪乃¶與其兄東下至汴出操
<pb:KR4c0065_WYG_007-10a>
契書奴裝自賣聞者皆慟感¶流涕然盈月不得售汴帥
聞之持百縑使弔勞歸之¶盡發其先故羇柩歸𦵏於所
是嵗亞之至彭城日話¶其事彭城人曰此吾里之客子
也八九嵗時喪私親¶貧不能奉飯唅迺繫木為車與其
兄自輓而送吾里<md:KR4c0065_SBCK_007-10a>¶謡之曰拖車郎是今曾閔之行難而
里閭盡熟亞之¶竊痛賢公卿未得稱其如此伏惟閤下
於異行尤能鋭¶樂故亞之敢以宗顔之事為請伏惟訪
察之幸不黙¶黙已也
<pb:KR4c0065_WYG_007-10b>
　
　
　
　
　
　
　
　<md:KR4c0065_SBCK_007-10b>¶沈下賢集巻七


<pb:KR4c0065_WYG_008-1a>
欽定四庫全書
　沈下賢集卷八¶　　　　　唐　沈亞之　撰
　　書¶
　　　與潞鄜州書(六年夏作/)¶
日月沈亞之再拜稽首言大夫閤下亞之昨去長安時
歴别於¶所知親門所知親友謂亞之曰安所適安所為
亞¶之對曰適鄜將假貸於諸侯門所知親友賀亞之曰¶
鄜有長賢大夫也喜文學仁義之道故其所為文學¶仁
<pb:KR4c0065_WYG_008-1b>
義之道忻忻焉走其門者日有之亞之納喜於心¶充充
焉捶馬走僕忘其勞失其怠望閤下之境日近<md:KR4c0065_SBCK_008-2a>¶日喜及
至之也且觀將謁之禮於其門乃見納客之¶官奔奔而
入促促而出言不及吐道不及陳退居三¶日不知所為
乃復聽閤下採取賓士之道髙下之等¶則曰某自某方
來以某執事書為之輕重書之多者¶館善宇飽善味書
之次者又次之其有有無因而至¶者雖辯智過人猶以
為狂即與偶然之輩徼幸之徒¶退栖陋室與百姓雜處
<pb:KR4c0065_WYG_008-2a>
飰惡味且走來閤下之門者亦¶不獨盡窮餓無依而來
求粟帛於閤下亦有抱其智¶懐其才聞閤下好賢而來
求臧否於閤下而望其推<md:KR4c0065_SBCK_008-2b>¶引之濟耳今一貫而禮一類
而惠賢愚顛倒而又以¶書不書而為之輕重竊恐天下
之士其來閤下之門者¶皆相争齎書為糧受閤下之惠
者不口閤下之惠而¶皆曰某官之書禮我也何有愧於
閤下不唯不愧而¶已亦有憤激於衷而終怨怒者竊恐
閤下勞費以取¶無益亞之之愚獨為閤下惜伏願閤下
<pb:KR4c0065_WYG_008-2b>
稍精接士之道¶使賢愚明白閤下能知此則四方之士
聞之皆謂閤¶下不恡巳之不至而求其方直如此今亞
之冒旌㦸¶之嚴敢言進於閤下亦希知言之士聞知亞
之不<md:KR4c0065_SBCK_008-3a>¶苟曲於閤下而存其直如此戰戢無任亞之再拜¶
　　　與潞州盧留後書(八年夏作/)¶
中丞閤下法者古王一其度於天下盖欲必信於人¶耳
非執事之臣能得專喜怒以自弄今或奉之未如¶其意
何哉迺十四日亞之晨出南府門見一人衣縞¶不帶乗
<pb:KR4c0065_WYG_008-3a>
捷馬北馳健僕呵道衆僕皆左右馬分走甚¶嚴亞之意
謂執事有服者即止馬匿道下既去私曰¶執事寧不帶
耶不則又何呵也問其僕曰是方士李¶元戢者繫盜他
郡焉亞之曰既繫何為縱而遨乎僕<md:KR4c0065_SBCK_008-3b>¶曰彼言能化黄金
反童齒今一郡大惑下自豪吏盡¶欲徳之故馳過其家
旦暮不暇亞之因仰而呼俯而¶揖曰是能化黄金反童
齒焉凡執左道亂正者在殺¶不以赦今其人且繫尚能
惑設冠帶自儀而孰不陷¶前日信州刺史以夕祀黄老
<pb:KR4c0065_WYG_008-3b>
不當理官臣譖之得罪¶幾夷誠可寒心今閤下獨不省
悟亞之雖不肖亦知¶為閤下畏伏惟亟誡獄吏使因手
足之繫與常死罪¶者等無令出入自便不然法為吏侮
而閤下安所任¶主哉幸留意焉亞之再拜<md:KR4c0065_SBCK_008-4a>¶　　　與同州試官書¶
今年秋亞之求貢於郡以文求知已於郡之執事凡¶三
易郡失其知輒去其友相率而笑之亞之為之語¶曰里
人有良金鬻於市而里之豪亦鬻焉俱將售於¶衡者豪
<pb:KR4c0065_WYG_008-4a>
人金雖精里人出其左衡人畏豪奪其價而¶先豪里人
懐而去明日之他市而衡之值復不同又¶懐去又明日
之他又然歸而聚黨與謀曰聞某市有¶衡人不欺一市
之人謂之直遂往與羣金角俱歴火¶昇衡市人曰雖然
願先豪衡人曰是精麄在目輕重<md:KR4c0065_SBCK_008-4b>¶在衡衡目可欺乎市
人慙而退其直果然今亞之之負¶詞來於執事其望亦
同於直者也伏惟孰察無忽¶亞之再拜¶
　　　與京兆試官書(七年冬作/)
<pb:KR4c0065_WYG_008-4b>
孔子之徒三千而言升堂者十輩然皆不能周其徳¶故
各以其所長出人者稱之名之曰四科百世之下皆¶言
孔子聖是知無全能者也今亞之雖不肖其著之¶文亦
思有繼於言而得名光裔裔不滅於後由是㫖¶春秋法
太史雖未得陳其筆於君臣廢興之際如<md:KR4c0065_SBCK_008-5a>¶有義烈端節
之事善惡無所回雖日受摧辱¶然其志不死亦將俟能
為孔子之心者拔之是以晝¶夜增矣時亦有人勉亞之
於進士科言得禄位大可¶以養上飽下去年始來京師
<pb:KR4c0065_WYG_008-5a>
與羣士皆進而賦以八¶詠琢雕綺言與聲病亞之習未
孰而又以文不合於¶禮部先黜去今年復來聞執事主
選京兆長安中賢¶士皆賀亞之曰某執事斯謂明矣其
取舍必以目辨¶耳察亞之曰微亞之以八韻為畏對曰
不然夫良工¶為厦而選材者不以桷廢棟不責能此而
否彼又曰無<md:KR4c0065_SBCK_008-5b>¶求備於一人此聖人採取之至言也亞之
文巳貢矣¶執事其服孔子之心有素如其取捨之際亦
能留意¶乎亞之再拜
<pb:KR4c0065_WYG_008-5b>
　　　答馮陶書¶
馮生足下前辱書時㑹鄙人將有適方事役在焉今¶則
足下又赴省於東故弟書久不遑答有負懇欵無¶以自
露然則書辭所屬寧鄙人宜當托是乎乃敢自¶酌以揆
其意惟智府寤之樂府唱為歌十年聲流邯¶鄲下而魏
歌者往請之曰聞古之韓娥其歌也能易<md:KR4c0065_SBCK_008-6a>¶哀樂變林籟
則有是也何自而及是乎今子能揚韻¶激妙感物態矣
而人投聲請價者宜以遂之必且語¶我使聞聽於衆耳
<pb:KR4c0065_WYG_008-6a>
以得售進入為王左右之娛對曰¶若韓娥之歌韻合於
氣聲合於情是故草木之於地也¶氣為之君五腑之居
人也情為之長草木之生其根¶處瘠則其表訥處潤則
其表昌瘠之訥潤之昌不過¶草木及其氣之作也為温
陽則萬族舒為晦寒則衆¶色雜瘁五腑伏五行設如金
困於内則肺亢應於外¶而嗅厭極則反之木極於内則
肝怠應於外而視亂<md:KR4c0065_SBCK_008-6b>¶困則反之困而厭極而亂不過一
發於内一應於外¶而巳及情之作也為喜適則百竅走
<pb:KR4c0065_WYG_008-6b>
而㑹之怡為悲¶愁則六氣集而赴之慘是皆不得自任
也韓娥之得¶也在此馭二情以攻之故能易哀樂岐二
氣以襲物¶則能變林籟其神至矣亦尚未聞飫寵賞於
當時者¶何也所感者智人也草木仰天性智人不混於
累夫¶衆庶之目怫於視世俗之耳離於聽故擊敝缶貫
䑕¶革聚觀於市促促之歌巴聲夷辭唱一而和百贊之¶
者千萬人南風之弦雲和之瑟曠世莫用烏能自唱<md:KR4c0065_SBCK_008-7a>¶其
徳於聲音雖韓娥之妙欲誰繼者今足下將行者¶古道
<pb:KR4c0065_WYG_008-7a>
也將操者至聲也鄙人方困世之厭斥安足以¶使之聞
聽於衆耳發嘉譽於此日乎畏辱雅向願悉¶所識幸甚
幸甚¶
　　　答李生書¶
亞之白辱書覽所措令僕人持書致安南守使從雅¶㫖
以契所欲意者謂僕人居峻勢能可樞其意(一云¶謂僕/職在軍副)
(其力可驅/彼之情)易如瞬眴夫何妄¶悞容易而不見知其不能
如此哉且安南守其志木<md:KR4c0065_SBCK_008-7b>¶佷自齊從事已下咸以公籍
<pb:KR4c0065_WYG_008-7b>
督稽歴受訕侮繼章傍¶凌彼恃門矜耄無所加責前日
韋同舍亦然顧亞之¶孱畏静常遭尤况又掌刑書累
以法操其吏彼無路¶而露忿於僕人耳今來書指教欲
使有為是執仇而¶赴於敵也何能致其願乎幸終悉省
不宣亞之再拜¶
　　　上九江鄭使君書¶
郢崖謫吏敬對所詰引言為書致於九江守鄭君閤¶下
詰之既深焉得黙黙已也固折委譴之於章遂用¶悉陳
<pb:KR4c0065_WYG_008-8a>
惟聽之國朝天后之時使四裔達威徳之令皆<md:KR4c0065_SBCK_008-8a>¶儒臣自
喬知之陳子昻受命通西北兩塞封玉門闗¶戎虜遁避
而無酬勞之命斯盖大時之有體臣之當¶理也然喬死
於讒陳死於枉皆由武三思嫉怒于一¶時之情致力尅
害一則奪其伎妾以加憾一則疑其擯¶排以為累陰令
桑梓之宰拉辱之皆死於不命嗟乎¶嗟乎自是之後臨
戎觀危酌逸勞之狀為使者而儒¶臣莫與矣前年天子
以兩河逐叛之兵連嵗不解負¶輓之輸而不造廩庫皆
<pb:KR4c0065_WYG_008-8b>
從便道為戰士衣食之給於¶兩河之間嵗尚賑朝輦之
下執笏常謁請罷所討者<md:KR4c0065_SBCK_008-8b>¶十八九獨諫大夫自以為習
知叛臣之情日就窘請¶得往導愍痛以歸之既可所奏
即請以亞之為副又¶以為古者單車為使有功則為戎
臣輕害之遂於行請¶兵以自柄詔書仍以便宜從事又
詔邯鄲鉅鹿兵各¶以百騎與俱盖欲重擊鑿之柄也及
過平原郡¶城而有常山卒分居之諫大夫因令亞之為書
檄之¶書成亞之題帛引弓射書於常山帥帥得書以期
<pb:KR4c0065_WYG_008-9a>
請降¶滄海之人聞之降者日百有餘輩及滄海叩欵與
符¶印偕至即請以城歸使者是日往受城亞之復引前<md:KR4c0065_SBCK_008-9a>¶驅騎為先至滄海同㨗與其徒繫頸者服衰不帶伏¶軍
門之左委命於使執事於是諫大夫遣河南將石¶税部
獻闕下稅夜殺同㨗於平昌亞之分道馳還以¶報事道
中不得乗乃乗羸驅馳至貝魏之門守長皆為¶艱日昃
不得食因中病於廣武之間歴再旬而謫書¶降即奔上
所委今閤下罪諫大夫以為狷急忘體冒¶危取禍習𫝊
<pb:KR4c0065_WYG_008-9b>
不察其端本附言和唱敢避忌應對哉¶昔者酈生馮軾
下齊城七十韓信剏而烹之在前代¶且爾况今持兵連
營淹嵗經時既費且敗萬無以自<md:KR4c0065_SBCK_008-9b>¶塞之際而使臣幸命
詔御解羈裂網之恩啟萬死重¶生之路曝鰓就鼎之枯
彼不思於降復何歸矣今習¶詩書步規矩而進於是者
因未嘗習武事况親於戰¶鬭之間耶必多武臣之言以
為信何者重巳之不李¶祐避能而誠邁越之談也或亦
有詰亞之曰李祐避¶壁攻平原城城危且急尚不聞有
<pb:KR4c0065_WYG_008-10a>
效且使臣居間曾¶不逾月而云城降者何端亞之應之
曰獨不見童子¶之情乎夫童子師與終身之益何惡而
不附乳母蠕¶蠕之常恩而扶戀肆喜氣微意迫則毅容
之難<md:KR4c0065_SBCK_008-10a>¶洽而吿訴之言在前也是則向使之卒披堅甲持
銳¶鋒以相攻差剛決於敵者不瞬而殞形喪魄矣有如¶
使臣之煦諭明白寧有忘生趨死之渝乎此解拆之¶言
誠不當為閤下說說亦不能降聽以委書之丁寧¶者盖
欲流之於世以俟通方之士次第于所悞耳梗¶概之録
<pb:KR4c0065_WYG_008-10b>
不文於詞亞之敬再拜¶
　　　答馮兄書¶
降書誨慰滓滯之情稍以揚矣昨日奉書應對之日¶操
意張謀唯恐不逺刻文勵語唯恐不工思欲不肩<md:KR4c0065_SBCK_008-10b>¶於俗
以為世之大寵及遭不録退舍自念夫若是也¶非窮心
於此安能堅然而顧之雖窮心極思而風水¶之力所排
者又安能固之於此固之於彼非吾兄韓¶兵部安能不
為所惑者知與既寡攀援將誰近世復以¶知人為恥既
<pb:KR4c0065_WYG_008-11a>
知而譽乃為之私反不若譽姻黨耳以¶此自悲不能無
憤亦欲極老目之力不忘於文以思¶雪於後代之人耳
吾兄豈常失味于是耶乃教之空¶門之說小人狹薄尚
為激然之氣戰燎于胸中故九¶引達者之波而澆之而
熱腹九熱未知其救也果兄<md:KR4c0065_SBCK_008-11a>¶之教後至是將有可開也
自廣之詞紙不能盡不宣¶亞之再拜¶
　　　答學文僧請益書(孺顔上人/)¶
上人足下辱書指問將望於僕人謂有解達可以梯¶進
<pb:KR4c0065_WYG_008-11b>
之級猶畏過意請聽畢說幸甚昔之有善煅者火¶五金
而别器一日化百狀而智用不竭然常薄産自¶給弟子
相率而笑之曰夫子之於業工矣然而市售¶之富不能
當陶之饒何也對曰夫陶者淺勞而薄利¶與俗相用彼
朝市而夕隳失其用復從而市之無<md:KR4c0065_SBCK_008-11b>¶虚日故能饒且吾
之業搜其度而運其為及其成功¶于世終始彼匹居之
人又安能罄其室而市吾之工¶哉故常飢亞之悞學為
黄金之鍛且已困矣上人無¶乃襲飢於此哉非敢自重
<pb:KR4c0065_WYG_008-12a>
誠恐以陷其所從耳幸孰¶慮焉亞之再拜¶
　
　
　
　
　
　
　
<pb:KR4c0065_WYG_008-12b>
　
　
　
　
　
　
　
　沈下賢集巻八
¶
<md:KR4c0065_SBCK_009-1a>¶
<pb:KR4c0065_WYG_009-1a>
欽定四庫全書
　沈下賢集卷九¶　　　　　唐　沈亞之　撰
　　序¶
　　　送張從事侍中東征序¶
去年淮夷誅凡諸侯執兵者皆統在侍中故侍中得¶坐
制於大梁以長子常侍帥萬人臨事破豎北勁皆¶先諸
侯軍故宣武論功得為上今年齊淄不順命天¶子復使
討圜其境之諸侯咸㑹兵四塞於是侍中空¶大梁驅甲
<pb:KR4c0065_WYG_009-1b>
馬三萬騎與攻壓之具金鐵草木飛石騰¶梯之器載而
引者亦三萬乘擇日出夷門門下之賓¶叅于幕者張生
從焉生舉進士得第因東客於侍中¶門以協律銀綬而
居侍中器之以為敏良可親起居<md:KR4c0065_SBCK_009-2a>¶必與俱及考釭有期
故謂余敘其所以云¶
　　　送叔父歸覲序¶
古之取士得明經為清選近世即為進士亞之叔父¶獨
謂古道可恃乃曰我儒世家也當勤經策義取髙¶第耳
<pb:KR4c0065_WYG_009-2a>
業之三貢果得中遂理槖言歸亟思以賀為髙¶堂之夀
嗟乎斯古孝㢘之職叔父盡之無愧耳及東¶出都命諸
子亞之撰序詩以贊行云¶
　　　送田令二子歸寧序¶
昔兩河之流未歸而中書公為魏將因其師喪故門<md:KR4c0065_SBCK_009-2b>¶下
將卒咸以農事歸中書公天子從人之欲而拜之¶凡類
之制無大小皆俟決於朝朝之命士卒有所不¶孰聞者
往往孽齬一年而化其後四年天子討淮夷¶使其中子
<pb:KR4c0065_WYG_009-2b>
布與(去/聲)兵五年命討常山悉師臨淮南¶宫成七年淮夷
滅八年常山貢二郡赦之秋命討齊¶魯移兵東渡河急
攻濟北九年拔之斬其魁以獻其¶秋入覲盡以昆弟諸
子去魏從謁京師者十餘人十¶年常山帥卒常山人以
其狀來告中書公由此得其¶事前白奏於是拜帥常山
自以魏歸不十年天子之兵<md:KR4c0065_SBCK_009-3a>¶南滅淮夷東清兩河而曰
中書公之勤也乃以兄為¶尚書留置洛以其弟執金吾
以子肇為亞尹居岐以¶將軍右持節回中以犨為將軍
<pb:KR4c0065_WYG_009-3a>
居北軍又以羣為將¶軍居列午為少將作牟為殿中丞
以支恭玉昆弟¶姪俱以中書公䝉寵居官然皆謹恭下
士人多以為¶當任與儒者比長慶初少子牟牟弟早令
覲中書公¶明日出都門來顧余以云轂下名人文士必
以文寵¶别欲余有撰於是與述終始之跡以塞其勤¶
　　　送韓北渚赴江西序<md:KR4c0065_SBCK_009-3b>¶或曰近世有府之侯邀士拜賓不由巳之所尚而使¶羣
居不類故有諛言順容積微之讒以基所毁四鄰¶之地
<pb:KR4c0065_WYG_009-3b>
更効遞笑飛流短長天下聞以矣而其侯尚且不¶寤夫
言諛足以瞽明薄毁足以害忠若是雖欲明其¶撓直而
明莫之遂也雖樂聞已之所闕而闕莫之聞¶也彼思勤
畏過者一牽於諛讒即爾而况已之所尚又¶使羣居不
類乎是以慎行者之所畏也昔者余嘗得¶諸吏部昌黎
公凡遊門下十有餘年北渚公之諸孫也¶左右杖屨奉
應對言忠情勞其餘則工為魏晉之詩<md:KR4c0065_SBCK_009-4a>¶盡造其度今年
春進士得第冬則賓仕於江西府且¶有行日其友追詩
<pb:KR4c0065_WYG_009-4a>
以為别乃相與訊其將處者而誰¶與曰有引農生倞耳
夫引農慎行其道不欺者也北¶渚之往吾無虞其類之
患勉矣惟耳不衰於道而已¶
　　　送韓静略序¶
或者以文為客語曰古人有言仍舊貫如之何何必¶改
作乃客之所尚也恢漫乎竒態紬紐已思以自織¶剪違
曩者之成轍豈君子因循之道歟客應曰草木¶之病煩
也使秋以治之維孱萌於窮枿之餘搔風被<md:KR4c0065_SBCK_009-4b>¶露相望愁
<pb:KR4c0065_WYG_009-4b>
泫陽津下潛雖佳懿之彩猶且抑隠唯恐¶失類於慘禪
菸黄之色耳安暇自任其所長耶即¶春以治之擢氣於
其根昇津百體之上暢之風露而¶繡英作誇紅奮綺緗
縹紺紫錯若裝畫揚花流香靄¶蕩乎天地之端各極其
至使肆勇曜如是寧可以一¶狀拘之人有植木堂下欲
其益茂伐他幹以加之枝¶上名之樹資過者雖愚猶知
其欺也且裁經綴史補¶之如&KR2334;(疣/)是文之病煩久矣聞
之韓祭酒之言曰善藝¶樹者必壅以美壤以時沃灌其
<pb:KR4c0065_WYG_009-5a>
柯萌之鋒由自而銳<md:KR4c0065_SBCK_009-5a>¶也夫經史百家之學於心沃灌而
已余以為構室於¶室下葺之故材其上下不能逾其覆
拘於所限故也¶剏之隟空之地訪堅修之良然後工之
於人何髙不¶可者祭酒導其涯於前而後流䝉波稍稍
自澤静略¶於祭酒其宗也導道十年而功就頗秀出流
類今既别¶而延蔓將遊乎河江豈欲益其自廣哉惟其
勉無怠¶
　　　别前岐山令鄒君序(十年秋作/)
<pb:KR4c0065_WYG_009-5b>
昔者亞之西游過岐山而令秩始謝余將就給食人¶曰
故令雖貧然能卑人厚禮何不往舍也時方暑既<md:KR4c0065_SBCK_009-5b>¶見解
帶座令衣弊繒短衣使兒孫姪捧案前賓食食¶巳有客
越而請曰聞令家無女使賤走賓客食必夫¶人親治之
誠厚士勤矣且賓之來者無賢不肖皆即¶混然齊飽是
愚為冒矣而賢者安所愧乎今願擇之¶而厚給如何者
令曰古者侯生亦有言人固未易知¶夫士以食而來我
者留於門無繫帶之間尚巳為久¶矣焉能待辨而後進
<pb:KR4c0065_WYG_009-6a>
乎亦寧有給之一食而使其甚¶愧固如是雖賢愚何望
哉客慙而退至今三年與令¶遇未嘗再㑹食客今令窮
來京師人無假氣而延於<md:KR4c0065_SBCK_009-6a>¶進者嗟乎㑹予與令各有適
故書前事以敘所憤云¶
　　　别權武序(七年冬作/)¶
秦隴之地其氣雄而能産出竒夫良士由是古稱賢¶士
大夫多隴西秦川在隴右數百里而隴峻水夷川¶之源
出其左余吳興人生於汧隴之陽長而西望秦¶原水土
<pb:KR4c0065_WYG_009-6b>
精神之氣昏旦異狀予又怪近世竒夫良士¶不繁出於
此往者五年余自東來京師見中山劉定¶命言天水權
武其人可教耳吾常語善於武武發言¶往往次道及出
門行事多以言明日余過言之復其<md:KR4c0065_SBCK_009-6b>¶語則仁與不仁義
與不義必汗流&KR2124;慄胷目如即事¶既罷定命又從容為
余言志所未遑者則下涕頓首¶又曰吾有女弟欲以歸
武願言成之事皆未及㑹余¶東拜親於江淮冬還都下
不幸而定命死其親友赴¶喪者數十人武臨喪具事終
<pb:KR4c0065_WYG_009-7a>
日繼哀無絶聲予持其¶手曰桑隴之能産賢由賢之能
産徳誠未窮矣既𦵏¶武當西去予贈之曰夫孝慈仁誼
忠信㢘直總於已¶曰賢辨是而行之不惑曰明子有之
矣慎終行之夫¶金之為物也鎔而為器無不能然則將
求為大用必<md:KR4c0065_SBCK_009-7a>¶圖於善冶者當其未善必更之當其善無
墮鎔¶
　　　序詩送李膠秀才¶
歌詩之所以為發寤其㫖甚逺夫物情暢樂怨抑之¶感
<pb:KR4c0065_WYG_009-7b>
吁而散之大空還㑹於風雲降於水土包聲於陶¶埴之
器髣髴之變盡揺於樂樂之所感微則占於音¶章則見
於詞微於音者聖人察之章於詞者賢人畏¶之故勤人
之君欲以聞其下忠主之佐使以達其上¶夫往代之詩
樂皆能沿聲諧韻今徵其文以觀之而¶其代興衰可見
也寧近世學者固不變風從律耶何<md:KR4c0065_SBCK_009-7b>¶為其詞不聞充陳
於管絃乎今樂府既闕所奏如有¶忠言之意衆所仰哉
余故友李賀善擇南北朝樂府¶故詞其所賦不多怨鬱
<pb:KR4c0065_WYG_009-8a>
悽艶之功誠以盖古排今使¶為詞者莫得偶矣惜乎其
終亦不備聲絃唱賀名溢¶天下年二十七官卒奉常由
是後學争踵賀相與綴¶裁其字句以媒取價嗚呼貢諷
合韻之勤益逺矣膠¶亦諸王孫頗専七言詞始來長安
人以為思轍賀今¶一不中第言歸故楚江陵下豈欲以
廣其情於烟波¶顧有撰余乃敢悉敘詩歌之大端以為
别贄<md:KR4c0065_SBCK_009-8a>¶　　　送杜憓序
<pb:KR4c0065_WYG_009-8b>
初亞之提筆西入闗留舍鮑溶於揚州溶出詩吟至¶夕
過百篇而窈窕之思雜發亞之嘆息曰後生亦有¶繼之
哉鮑溶前在長安常出入冢官杜氏家羣孫皆¶喜溶是
時憓方學何虞詩於其音往往能自振激後¶可得也及
亞之與生昆弟遊其相樂之愛故與溶等¶而溶言果然
十年春生長上知生之志謂生曰巴漢¶瀟湘之水皆淪
流於東合而為大江猛注於江陵揚¶州兩地之間其名
山圜連横秀之色屬江而起前文<md:KR4c0065_SBCK_009-8b>¶者自馬遷皆經遊之
<pb:KR4c0065_WYG_009-9a>
六代為詩之士而得聲名騰翔¶矣因命生去遊以廣其
思三月生即路亞之喜鮑之¶知言又樂生受命之遊故
終始以序¶
　　　送同年任畹歸蜀序¶
十年新及第進士將去都乃大宴朝賢卿士與來㑹¶樂
而都中樂工倡優女子皆坐優人前贊武者奮袖¶出席
於是堂上下匏吹絃簧大奏即暮既罷生揖語¶亞之曰
吾家世居蜀嘗以進士得第吾少能嗣其業¶幸子之文
<pb:KR4c0065_WYG_009-9b>
得稱甚光願為我序還家之榮亞之辭謝<md:KR4c0065_SBCK_009-9a>¶不敏曰願無
讓曰始生與兄之來舉進士得絀及綴¶字為便口之句
歴贄其文於公卿之門由是一嵗而¶名八年成都貢士
生名在貢首九年生與其兄試貢¶京兆京兆籍貢名生
名為亞首生之兄亦在列下十¶年禮部第士生名在甲
乙如是而後歸亞之以為相¶如還蜀之榮而生未厚也¶
　　　送受降城使序¶
清河張生少以善言語應對聞長又好六符神畧嘗¶從
<pb:KR4c0065_WYG_009-10a>
竒丈夫游至北邊歴塞經受降城以宗人䝉幸於<md:KR4c0065_SBCK_009-9b>¶上將
軍受降城扼塞得與方鎮列方鎮諸侯時節更¶置其使
通殷勤生以善言語故遂得居使者位今年¶夏生使於
夏得其歡而還夫以節度尚書公専聲重¶義為天下望
者重目故四方使其來者難如此不必¶言受降城之上
將軍之善應對不辱於此而見其不辱¶也不必言尚書
公専聲重義於此而見其専重也六¶月壬子尚書公餞
使者於陽平樓命幕府賓佐相與¶追詩以為贈不以亞
<pb:KR4c0065_WYG_009-10b>
之為不知言者皆願以亞之言¶為首<md:KR4c0065_SBCK_009-10a>¶　　　敘草書送山人王傳乂¶
夫匠心於浩茫之間為其為者必由意氣所感然後¶能
啟其象也此凡一舉志則爾而况六藝之倫乎余¶聞之
學者曰昔張旭善草書出見公孫大娘舞劔器¶渾脫皷
吹既作言能使孤蓬自振驚沙坐飛而旭歸¶為之書則
非常矣斯意氣之感歟今山人王𫝊乂學¶為旭書居故
吳公子光劍池山傍積十年而功就歴¶游天下慕其出
<pb:KR4c0065_WYG_009-11a>
已者師之欲增其功也及至長安舍¶余家為余題故平
盧節士文因感之聳髮寒肌謂<md:KR4c0065_SBCK_009-10b>¶吾友生曰願欲余敘其
書意者豈余之文以感王生¶之志於皷噪劔氣之志乎
顧不敏誠以孤生之望也¶聊題百數十言以塞其志¶
　　　送洪遜師序¶
自佛行中國已來國人為緇衣之學多幾與儒等然¶其
師弟子之禮傳為嚴専到於今世益則儒道少衰¶不能
與之等矣於其流亦有派别焉為之師者量其¶性之髙
<pb:KR4c0065_WYG_009-11b>
下而有授說故有瞑坐而短行毁刑而皷談¶之道岐於
是也十一年春予東上㑹稽還造江有緇<md:KR4c0065_SBCK_009-11a>¶衣洪遜從余
假渡自言能贊導佛語嘗與其曹羣居¶講誦恒為宿輩
推信他日復來言當之闗中欲余以¶序之夫西都輻集
之地居多豪緇得進於上前者車¶服之饒擬於卿士而
遜得無欲乎在自勉而巳余不¶知佛故序無以備汝曹
之事¶
　　　行勉贈尅躬先生
<pb:KR4c0065_WYG_009-12a>
士之冠髮就履莫不多善以自襲必泉好惡於其裏¶好
惡形則利害隟而其明一悞所燭習識之惟與生¶相老
矣而幼善亦違也惟尅躬慎惑為能多即之故<md:KR4c0065_SBCK_009-11b>¶曰尅躬
敬事則道容以尅人則偷尅躬而擇行不諛¶者處濁則
清居族則睦結友則義字俗則化折獄則¶不濫夫𤣥黄
之滋不能混玉之素尅躬之志幹以潔¶故處濁而能清
愉𠫤之私不能玩於禮尅躬之氣和¶而莊故居族而終
睦稼穡之報不終負於勤尅躬之行¶誠輸而勞先故結
<pb:KR4c0065_WYG_009-12b>
友而能義河谷之湍不能返流而¶倒注尅躬之令重本
而道常故字俗而能化䝉鑒¶之垢不固㸃於磨尅躬之
辨窮思極明故折獄而無¶濫若是者非勤道孜孜則多
易違也或問於力行之<md:KR4c0065_SBCK_009-12a>¶先生曰善可遷而可無悔乎對
曰吾何敢誣尅躬自¶塞而已先生姓崔氏字夏封生於
唐臣子五代居官¶則克慮以事事假牧於巴梁其民生
祀之處則克力¶以倉居於河濟之沂其友交給而助之
既跡既明賢¶者稱之矣他日生往邠侯之命余贈而勉
<pb:KR4c0065_WYG_009-13a>
之曰艅艎¶之舟腹萬斛而不盈浮波而馳終嵗而不息
載之者¶穫於馳耳及厭風水之適安於所留曷與一敖
之庾¶等雖坎坎循環之輪猶羞其止也顧潔狂之誠能
思¶即哲居哲忘思則狂盖古者勉不息之勤言也先生<md:KR4c0065_SBCK_009-12b>¶其終勉諸¶
　
　
　
<pb:KR4c0065_WYG_009-13b>
　
　
　
　
　
　
　
　沈下賢集巻九
¶
<md:KR4c0065_SBCK_010-1a>¶
<pb:KR4c0065_WYG_010-1a>
欽定四庫全書
　沈下賢集卷十¶　　　　　唐　沈亞之　撰
　　䇿問并對¶
　　　京兆府試進士策問第一¶
問昔者秦襄公舉秦鄙之人逐犬戎於西河之外因¶其
險而塞焉後代無敢逾始秦方列為小國而東有¶諸侯
窺地之兵西有强戎不忘之怨未聞當時秦嘗¶籍卒於
外而屈於敵也此一侯者之士尚爾况臣天<md:KR4c0065_SBCK_010-1b>¶下之大哉
<pb:KR4c0065_WYG_010-1b>
今西邊制戎起隴黄花輔兩闗(新故/闗也)¶自黄花拒塞倚漢
中南逾山綿阻極巴蜀自闗縈隴¶西北㑹彈筝杠於河
壍於朔方夾河而東倚豊而角¶宥天障居其西以控戎
者凡七師邐迤數千里之間¶壁衝扼要之戍百有餘城
若此足以流威而謹塞乎¶且戎之力不能加古昔之患
而邊防與地之兵方秦¶之多倍百矣猶以不足於用即
東取卒於淮南吳越¶東南取長沙至於衡山臨江更嵗
以易卒彼其土之¶人逾寒不纊而役之積冰之地役其
<pb:KR4c0065_WYG_010-2a>
所不習用其所<md:KR4c0065_SBCK_010-2a>¶不能非獨饋輓不勝於費也及聞墮指
裂膚之事¶父母妻子坐而興哀今欲疏罷徵之請則邊
臣有失¶助之吿如存乎舊規則贅疣而無用得失之端
幸稱¶其當¶
　　　第二問¶
問時皆曰縣令之官為能以化親於人矣訊其變化¶寵
最之法曰嵗益氓幾室賦隨而息之是令之誨人¶曰勞
氓其來我者遂其所而保之吾能使吏不浸決¶不渝一
<pb:KR4c0065_WYG_010-2b>
嵗曰僑人籍而不賦再嵗曰僑人賦而不役<md:KR4c0065_SBCK_010-2b>¶誠著而不
衰四鄰之人逋而來者屬袖於道嵗吿籍¶於其郡達於
連帥即遷之逋人之邑亦且虚籍以自¶蔽累賦於所存
四鄰之邑更教斆誨以召之賦累而不¶能反者更往而
逋之四土之人環遊不絶輕去其鄉¶閭猶脫垢耳雖恩
書亟降為之濯煦然猶虚籍為租¶日增而不止豈褒尤
寵最之謬哉不然其咎安在衆¶君子皆含智負能惟其
不恡嘉謀竚聞通理
<pb:KR4c0065_WYG_010-3a>
　　　第三問¶
問夫才之居人也自中正降短長之不相侔甚矣今<md:KR4c0065_SBCK_010-3a>¶士
非列於朝請者必仰於吏部故嵗調試千餘人即¶假疑
於事使對書決之亦有冒買其書者莫有所禁¶其取舍
之程考於字句耳夫櫨甍軛輻之具也細不¶掩短挾不
摸撓隨用有輳於今士一規而選授於殊¶執豈可盡其
性哉欲去書判之選則有司者無以為¶准約未知何以
而得其中也惟陳必中之言以程斟¶酌之度
<pb:KR4c0065_WYG_010-3b>
　　　省試策三道¶
問教化賞罰政之大端固並行而不相悖在交修而<md:KR4c0065_SBCK_010-3b>¶底
於道漢文以恭嘿致理式合古風鄭産以刑鼎興¶譏是
稱叔代昭然薄厚豈俟敷陳然則馭時自有宜¶急禮云
不從其所行斯不亦教化之功乎又云使人有¶所愧恥
斯不亦賞罰之羞乎若曰澄其源而清其流¶端其本而
正其末陶然而臻福夀薰然而化暴戾體¶則盛矣如寛
舒何是黜幽陟明為瞰察也其或舉一¶善而衆皆勸懲
<pb:KR4c0065_WYG_010-4a>
一惡而衆皆懼進猶加膝辱過撻市¶效則有矣如削刻
何是道徳齊禮為虚說也今聖上¶思理股肱宣力有司
登選茂異周觀材器酌時而行<md:KR4c0065_SBCK_010-4a>¶必有所先原始要終行
能精辯幸陳其要無或蔓詞¶
對賞罰所以禁弊也不可使其弊也夫太寛則上逸¶而
下偷太急則上勞而下怨下偷則怠慢生下怨則¶暴亂
作故殷周之王因其弊而更張之因人利而改¶作之是
以不相襲制而秦驕霸嗜利吞天下以入咸陽¶鞭百國
<pb:KR4c0065_WYG_010-4b>
之貨以富宫室當是時秦法行於四海天下¶之人側足
而立漢興悉蕩煩苛與天下更始樹可¶守之法使賞必
能刑必罪至于文帝漢天下已四十¶年矣文帝躬節儉務
簡易因其時而若子産者當㣲<md:KR4c0065_SBCK_010-4b>¶諸侯争霸禮讓流䘮盜
賊羣起鑄鼎著刑以救時耳¶今可法之理於近莫如太
宗龍興革亂隋之殘政脩¶法度立中庸圖堯舜為鏡於
前用以為明白之理使¶房杜為之相輔不及當時之風
一化天下流乎開¶元井閭之人反朴若先古然夫既理
<pb:KR4c0065_WYG_010-5a>
之代理之在中¶而已矣猛則救以仁寛則輔以毅孔子
亦曰從容中¶道聖人也亞之雖不肖然讀其書見三代
之作如此¶秦漢亦如此太宗中庸之理又如此且貞觀
之來非¶逺而鄉中之老往往猶有詠其事者伏惟明徵
之可<md:KR4c0065_SBCK_010-5a>¶從容言於上前¶
　　　第二問¶
問文武之道布在方策博通其舉唯君子能之是知¶超
乘穿札非謂武也搜章摘句非謂文也苟不通乎¶源流
<pb:KR4c0065_WYG_010-5b>
而徒習乎藝事工則工矣是謂末節者終軍班¶超奮於
文儒有請纓投筆之志壯圖急病何代無之¶乃有淮右
小醜久稽天憲聖上深覆燾之念極綏懐¶之仁網開三面
舞引七徳而䑕盜蜂結趦趄未賓忠¶臣義士有以憤激
今詔既下王師鼓行視彼兇殘<md:KR4c0065_SBCK_010-5b>¶坐見殱蕩誠太山洪河
壓卵注螢不足以喻然衆君¶子備詳前志多綜流略必
有善師善戰之術七縱七¶擒之方一為指陳悉徵備要
將求其可上達宸聰如¶或出乎竒祕亦當明密以聞獻
<pb:KR4c0065_WYG_010-6a>
對亞之提筆之士也區區討論之間迷失聖意究未能¶得
安足與論功伐之事歟雖然前嵗亞之覽古於濠¶梁從
容觀魚之地而濠人有習知蔡兵舉止者嘗謂¶亞之曰
自吳少誠叛已來王師曾㑹徳宗尊仁宥¶罪詔天下悉
罷襲蔡之人雖䝉恩然日夜益訓甲卒<md:KR4c0065_SBCK_010-6a>¶堅城深壍芻食
盈廩積至今十五年餘未嘗一日忘¶戰非有他居反側
之間唯恐為所襲耳而四境之郡¶備禦已罷雖數更其
守未嘗聞一守留心下人牧愛¶百姓皆能名虚軍畜肥
<pb:KR4c0065_WYG_010-6b>
私狗馬田園陂池之利用以¶自入務行金繒卜射幸臣
祈遷乎善地而蔡益知其¶境之虚果因喪而横前日夀
州失利則固然也今又¶欲兵徵四方使來㑹用於小凡
蔡即北取趙魏燕齊¶西取寧隴邠岐西南巴漢南取甌
閩東取吳越皆是¶提逺趣而萍合相容於其山川險易
曾不影響又未<md:KR4c0065_SBCK_010-6b>¶聞其將軍稱者使其士卒一有父母妻
子之念是寧¶能死志一方安所為聊且勞給非所為也
争鋒則失利¶坐守則厚費今議者或以為不足於給皆
<pb:KR4c0065_WYG_010-7a>
非也而屯¶集師旅亦非也今必欲不計時而誅之獨有
使才人¶為近境之郡至則籍其郡人父子兄弟五十已
下十¶五已上除習兵務農無得自用者如是不日而兵
足¶用賊可滅矣其餘未可利也如其擒縱之法出於一¶
時者不可先以悉數謹對¶
　　　第三問<md:KR4c0065_SBCK_010-7a>¶問贍軍國給公上出於物力其賦稅之謂耶煩則擾¶罷
黎省則乏經用縉紳多士之論及此也莫不曰擾¶農困
<pb:KR4c0065_WYG_010-7b>
商敦本抑末知倚市者為弊梓稼者誡勞必在¶乎慎擇
臨長之官加重耕織之出今牧宰非不選也¶而富庶未
至衆貨非不制也而粟帛猶輕用何方可¶以致龔黄蒲
密之理以惠康吾人用何術可以均衣¶食緡錢之饒以
利澤南畆斯上心所注亟以延問觀¶光之士期為指明¶
對百姓之貢輸賦患不在重而在於勞逸不均也今<md:KR4c0065_SBCK_010-7b>¶自
謀叛以來農勞而兵逸其租賦所出之名不一猾¶吏撓
之後期而輸者則鞭體出血若聲仍終不得䝉¶不忍欺
<pb:KR4c0065_WYG_010-8a>
故豪農得以蠧奸賈倍之而美地農産盡歸¶豪奸益其
地資其利而賦嵗以薄失其産者吏篤其¶不奉而賦嵗
以重是以割姻愛棄墳井亡之他郡而¶不顧亡者之賦
又均焉故農夫蠶婦蓬從鹿走於天¶下而道死者多矣
由是商益豪而農益敗錢益貴而¶粟益輕也今返之法
必在刺史長吏而擇其良者使¶久留於任一年政成者
一階之官一嵗一加之三年<md:KR4c0065_SBCK_010-8a>¶而政成者嵗加之異政累
聞者五年而後遷之連率¶不如法者削其本不得齒則
<pb:KR4c0065_WYG_010-8b>
庶幾乎其化矣謹對¶
　　　西邊患對¶
元和十有二年夏六月亞之西出咸陽行岐隴之間¶採
其風得西土亡降故老謂余言邊之所以為患可¶痛之
狀辭未條悉或短曰惟叟以西戎蠕蠕之旅而¶為邊出
苦言使聞北塞匈奴雜虜之風叟曾不哭也¶盖天子之
憂甚勤與師長分節符給所用以事邊何¶因對曰不然
今言所以為患者非一因此而邊兵不<md:KR4c0065_SBCK_010-8b>¶得習伎險不得
<pb:KR4c0065_WYG_010-9a>
為固百姓不可為生如此吏尚輕易之¶然則北虜匈奴
雖以逸馬强弓乗嚴時南馳其來衆¶不過數千其所掠
民財貨一人所舉而巳由鷙隼不能¶止屯兵留塞且北
過千里而屬烽望其興塵知奔蹄之¶幾(受降城故事云/虜南下望其塵)
(髙下則/知衆寡)視其狀¶則烽燧次發然後收民畜嚴壁而待之
且每嵗八月¶戍有清野之火使其馬無所食彼縱至
不暇解鞍而¶旋矣而西戎則不然其衆蟻聚多包山川
沮陸之利其¶兵材雖一不能當唐人然其策甚逺力戰
<pb:KR4c0065_WYG_010-9b>
不患死所<md:KR4c0065_SBCK_010-9a>¶守必險所取必地而唐人軍中以為材不能
皆易之¶故自安西以東河蘭伊甘及西涼至於㑹寧天
水萬¶三千里凡六鎮十五軍皆為西戎有由易而見亡
也聞¶其始下涼城時圍兵厚百里伺其城既窘乃令能
通¶唐言者告曰吾所欲城耳城中無少長即能東吾¶亦
謹兵無令有傷去者城中争呺曰能解圍即東其¶後取
他城盡如涼城之事由此人人皆頋生無堅城¶意自羅
其策以來為語相傳尚近奈何客獨不聞其¶說乎岐隴
<pb:KR4c0065_WYG_010-10a>
所以可固者以隴山為阻也昔其林比繁<md:KR4c0065_SBCK_010-9b>¶故戎不得為
便道今盡於斬伐矣而蹈者無有不達¶且又虚兵之號
與實十五又有非戰鬭而役入山林¶伐麋鹿羆麏麝豪
豕是徭者居十之三窮巖險障剃繁¶取材斤聲合叫不
息於寒暑是徭者居十之四發蓄¶粟金繒文松大梓竒
藥言禽薰臭之具挽轅於陸浮¶筏於渭抵咸陽入長安
部署相屬是徭者居十之二¶其餘兵當守烽擊柝晝夜
捕候者則皆困於饑寒衣¶食或經時不賑顧其心怨望
<pb:KR4c0065_WYG_010-10b>
幸非常尚能當戎耶是¶皆賴主上神聖彼戎畏其化而
不敢東刄今岐隴之<md:KR4c0065_SBCK_010-10a>¶土甚饒農食不充秕稗衣結縷無
帛布其租税納粟¶官一而耗倍細吏憑法而要賂賂厚
者雖逋亦寛之¶粟雖後至必亟與符賂薄者或稽一日
即白吏笞之¶粟當輸則曰次當某人又當某人故有累
日而不得倍數矣其他征徭倣此農盡所穫不能也出
其費尚¶無不忍吏視民由蓬息而處又何聊生今所患
衆多¶其略可痛如此長吏終不省尚輕易之噫奈何為
<pb:KR4c0065_WYG_010-11a>
不¶困¶
　　　賢良方正能直言極諫策二道¶(太和二年/)
朕聞古先哲王之理也𤣥嘿無為端拱司契陶甿心<md:KR4c0065_SBCK_010-10b>¶以
居簡凝日用於不宰厚下以立本推誠而建中繇¶是天
人通陰陽和俗躋仁夀物無疵癘噫盛徳之所¶臻夐乎
其莫可及已三代令王質文迭救百為滋熾風¶流寖微
自漢而降足徵益寡朕顧昧理道祗荷丕構奉¶若謨訓
不敢荒寧任賢惕慮宵衣旰食詎追三五之¶遐軌庶紹
<pb:KR4c0065_WYG_010-11b>
祖宗之鴻緒而心有所未達行有所未孚¶由中及外闕
政斯廣是以人不率化氣或堙底災旱¶近嵗播殖愆時
國廩罕蓄乏九年之儲吏道多端微¶三載之績京師諸
夏之本也將以觀理而豪猾時踰<md:KR4c0065_SBCK_010-11a>¶檢太學明教之源也
期於變風而生徒多墮業列郡¶在乎頒條而干禁或未
絶又在乎按度而淫巧或未¶格俗恬風靡積訛成蠧其
擇官濟理也聽人以言則¶枝葉難辨御下以法則恥格
不形其阜財發號也生之寡而食之衆煩於令而鮮於
<pb:KR4c0065_WYG_010-12a>
理思欲究此繆戾致之治平兹心浩然若涉泉水故前
詔有司博延羣彦佇啓宿懵冀臻時雍子大夫皆識達
古今志在康濟造庭待問副朕虚懐必當箴主之闕辨
政之庇明深條之所紊稽庶富之所急何施斯革於前
弊何澤斯惠於下土何施而理古可近何道而和氣可¶
充推之本源著于條對至若夷吾輕重之權孰輔於理¶
嚴尤底定之策孰叶於時元凱之考課何先叔子之¶尅
平何務維此龜鏡擇乎中庸期在洽聞朕將親覽
<pb:KR4c0065_WYG_010-12b>
對曰臣聞古者君天下之心也上降下應還若影響¶夫
以身而養人者下以父尊之雖衰而無怨此神農<md:KR4c0065_SBCK_010-11b>¶之俗
也以道而覆人者下則欣戴之雖衰莫得離其¶下此黄
帝帝堯之俗也以義教人者下以神敬之雖衰¶而無慢
此舜禹之俗也以刑戮而驅人者下以刑戮¶而畏之不
俟衰而刑戮復矣此桀紂之俗也今陛下¶廓神睿之宇
臨天下將三嵗矣索舉賢良待問之士¶聚而俯吿悉徵
所達以輔於明臣幸得見墀級之嚴¶陳王由户之道臣
<pb:KR4c0065_WYG_010-13a>
之所奏善户有三神農唐虞之¶化是敗户有一桀之亂
是彼三善之户其門甚闢皆可¶循轍而進唯在陛下命
車而已矣制策曰厥聞古先<md:KR4c0065_SBCK_010-12a>¶格王之理也𤣥嘿無為端
拱司契陶甿心以居簡凝¶日用於不宰厚下以立本推
誠而建中繇是天人通¶陰陽和俗躋仁夀物無疵癘噫
盛徳之所臻夐乎其¶莫可及已三代令王質文迭救百
為滋熾風流寢微¶自漢而降足徵益寡者間有以古先
𤣥嘿無為之化及¶三代質文迭救之法易難相殊者臣
<pb:KR4c0065_WYG_010-13b>
請指數而奏之¶夫數之始生起于其一而歴乎多數在
盈十之間雖¶童子且能屈指而數也及延乎億兆塞乎
天地雖明¶大人猶難舉籍而造其極夫饕者始生魄于
嬰而<md:KR4c0065_SBCK_010-12b>¶蠢于䝉䝉嬰之時不俟更乳而飫矣及形具氣周
設¶肥牛之肩加百品之佐不足以塞其饜也是則太古¶
之人衆庶之俗其由數之竒寡饕之䝉嬰乎無越無¶踰
蠕然濡之無營無慮愧守俟煦為之君者易其化¶五帝
主之何以異賁育之材舉一毫而趨也三代以¶降衆庶
<pb:KR4c0065_WYG_010-14a>
之情缺變之俗其由數之億兆饕之周牡也¶君之者廣法
制以御之飾禮義以導之明賞罰以齊¶之然猶不能使
下表夸無益也臣聞聖人髙明而道中¶庸者法常制定
使人無加踰于飾度猶恐其乆而為<md:KR4c0065_SBCK_010-13a>¶弊即以日新之言
以勸誨使不為常也如其臨理有¶常制豪猾何致踰檢
乎講習師受有常學儒者何致¶廢墮乎黜陟幽明有常
令列郡何致干禁乎車服室¶屋有常度工者何致婬巧
乎易問先迷失道之常也¶然照育之神不測者以其既
<pb:KR4c0065_WYG_010-14b>
弊于夕而能更興于晨¶使其光日日新也伏惟陛下觀
日新之道以張化源¶復何俗恬風靡積訛成蠧之患乎
制策曰其擇官¶濟理也聽人以言則枝葉難辨御下以
法則恥格不¶形其阜財發號也生之寡而食之衆煎無
已臣恐鑠於<md:KR4c0065_SBCK_010-13b>¶所制也伏願陛下脩日新之徳察善政之
臣行尅已¶之令以拯其弊然後可以垂衣而化也制策
曰故詔¶有司博延羣彦佇啟也陛下如能用其道可以
澤惠¶下土也如使理古可近者其在明禮樂仁讓也若
<pb:KR4c0065_WYG_010-15a>
使¶和氣克充者其本在和人心之邪愠在理之雅正也¶
其理怫者衆氣稚其理明者衆以洽夫衆庶之情和¶平
愠抑之氣吁而散之大空還㑹于風雲合于水土¶包聲
于陶埴之器每嵗附陰而伏乗陽而昇衆庶之¶氣雜
于陰陽陶于變化者由麴糵乎愠氣居于中<md:KR4c0065_SBCK_010-14a>¶則戾戾則
悲悲則水潦敗抑氣居于中則悖悖則亢¶亢則螟蛾生
平氣居于中則序序則得常得常則風¶雨節寒暑時和
氣居于中則泰泰則有餘有餘則交¶讓於變化涵而為
<pb:KR4c0065_WYG_010-15b>
休寳流而為精神洋衍乎祥光沛¶濊乎佳澤臣故曰充
和氣者在調人心也制策曰若¶至夷吾輕重之權孰輔
于理嚴尤底定之策孰叶于¶時元凱之考課何先叔子
之尅平何務維此龜鏡擇乎中¶庸期在洽聞朕將親覽
者夫廩畜之所賢者在乎賤¶入而貴出使人無所困饑
於凶災傷勞於豐賤也夷<md:KR4c0065_SBCK_010-14b>¶吾之權微不可也從古已來
西事戎者或辱于盟而¶困于嫁非有他由擾其鋒而侮
其醜也及其所窘搏¶則啁物以其兵矣戎夷之生無以
<pb:KR4c0065_WYG_010-16a>
異也故聖王備而¶不擒也嚴尤之言亦可徵也自長慶
寳厯已來金紫¶銀朱之佩盈于朝逸于郡國有紀何者
今日布令明¶日而隳使人無所守是以紀綱不振也且
教令所以¶設備為防也綱紀所以制物樞用也是皆虞
患難拯¶困也人有赤子沈于水火者為之父母必將奔
往而¶拯之使免於苦及無為救者則必坐悲而泣望也
為<md:KR4c0065_SBCK_010-15a>¶救之具必在長綆之鈎修竿之抉乎有備而防者父¶
母之人也無具徒手者雖悲不信也今陛下之赤子¶亦
<pb:KR4c0065_WYG_010-16b>
以困於是矣陛下亦將拯而免其苦乎今法制委¶弛維
綱不樞則是修竿長綆之鈎抉不為也陛下居于¶九重
臨于兆庶得無有坐悲泣望之恨乎臣竊為陛¶下懼不
仁之尤於後代也伏願陛下擇忠言以廣其¶明察智謨
以周於用一刑賞以信於令薄賦斂以息¶其勞慎禁奪
以省其犯審獄訟以愛其生如此水火¶之陷不牽於瞽
聵之俗矣多濟之防充列于無患之<md:KR4c0065_SBCK_010-15b>¶朝矣若是又以為
不理不康不惠不仁非臣所知也¶謹附聖條陳寫大略
<pb:KR4c0065_WYG_010-17a>
冒黷之罪臣何敢逃謹對¶
　　　賢良方正能直言極諫策¶(長慶元年/)
皇帝若曰盖聞舜禹之有天下也起于側微積徳累¶勤
多歴年所盛聖人慮豈有遺哉然由好問察¶言勤求賢
士盖以承祧之任重憂人之志深也况朕長¶於深宫涉
道日淺奉列聖之鴻緒撫萬㝢之矜人夙¶夜嚴恭不敢
有懈實懼燭理未究省躬未明所以詳¶求讜言以補不
逮子大夫是宜發所藴蓄沃予虚懐<md:KR4c0065_SBCK_010-16a>¶當極意正詞勿有
<pb:KR4c0065_WYG_010-17b>
所隠昔王者之政必臻于康泰霸¶國所立猶致于富强
我國家提封溢於三代酌憲兼¶於百王無堯湯之災積
祖宗之理而人未蕃庶俗尚¶彫訛家無盖藏公闕儲偫
卒乘之數貨弊之資統而¶校之莫繼前代豈率土生殖
變於古歟將阜時政令¶戾於今歟固已揣摩必究利病
明徵末失之漸具陳¶興盛之謨且文武兼學以成身仕
農迭居以豐業故¶家給足以戀本才周足以應時近古
各循一端不相¶資用致令從事異心難于成課民佚無
<pb:KR4c0065_WYG_010-18a>
守輕為惰遊<md:KR4c0065_SBCK_010-16b>¶指明共貫之方期合二途之利永言化理
期酌厥中¶施為或差得失斯逺將修睦勸善則在下難
知將任¶數馭情則人心益偽思聞指要得合誠明精别
比周¶之情敷詳忠厚之道知人則哲從古攸慎九徵恐
泥¶五事難精或望可服人而才非周物或言皆詣理而¶
行或乖方宜陳取舎之端用彰真偽之辨至於朝廷¶之
闕四方之弊詳延而至可得直書退有後言朕所¶不取
子大夫其勉之
<pb:KR4c0065_WYG_010-18b>
對臣伏念目之包明其在昏夕之時則與盲者等及屬<md:KR4c0065_SBCK_010-17a>¶日䝉光乃能寤𤣥黄披萬類傑智之才其處濁俗之¶中
則為愚者混非遭聖偶時安能樞陰陽育萬物其¶理一
也盲者雖䝉光莫能視愚者雖䝉聖莫能賢其理¶一也
故舜禹翔其光於上益稷之徒周其視於下其¶中縣白
日而省離婁也三代以降君之光微臣之智¶狹見其手
而迷其足覩其前而昧其後其由舉燭螢¶而臨庶目也
今陛下神光洞天鑒彼幽塞猶懼理之¶未至故親省羣
<pb:KR4c0065_WYG_010-19a>
言而臣瞽愚非能逾于智傑應陛下之¶清問臣以相與
貢臣以賢良應詔微臣所冒非任當<md:KR4c0065_SBCK_010-17b>¶伏竄弃之尤不足
以塞罪乃輒伏進所敢言臣伏讀¶睿問周視聖㫖見陛
下思天災之病也臣愚以為皆¶由尚書六曹之本壊而
致乎然也今請統而條指之¶睿問有念人俗之彫訛及
于卒乘之數貨弊之資臣¶請以今之户部兵部之壊舉
之睿問有才周於文武本固於士¶農臣請以禮部工部
之壊舉之睿問有欲以辨行之¶真偽臣請以吏部之濫
<pb:KR4c0065_WYG_010-19b>
舉之睿問有以朝廷之闕臣¶請以刑部之失舉之睿問
有四方之弊臣請以山東¶隴右之急奏之伏願陛下詳
臣之言察臣之志無以<md:KR4c0065_SBCK_010-18a>¶臣微而忽其奏也臣聞周設六
官以統百辟立國八¶百年其由綱之不絶於所制故也
太宗龍興革魏晉¶之殘政修法度立中書設尚書六曹
以序班文武以¶條系天下號令既布而萬方區矣愛其
人若愛已之¶徳保其黎庶若保幼子恐其有墜也故明
四目以先¶其視指教其未見也達四聰以先其聽開喻
<pb:KR4c0065_WYG_010-20a>
其未聞¶也尊賢之言而為視聽視聽先張則黎庶不陷
於災¶害而康泰矣後代雖有盜臣姦夫而終不患其亡
由¶綱之不絶于所制也夫尚書六曹之設猶人之有六<md:KR4c0065_SBCK_010-18b>¶腑也耳目口鼻之樞系于元首手足之用闗于肘膝其¶
氣根血脉皆統于六腑符而命之然後能動用失其用
者非¶邪則眩夫人莫尊於首故足司其履指司其所執
百¶體之司各勤其用則首安其尊而不勞首之處身猶¶
君之居上也百辟以位則君安其尊而不勞明矣今¶尚
<pb:KR4c0065_WYG_010-20b>
書六曹外雖備其官而中實繆今之俗凋訛者其¶由户
部之綱不理也昔户部其在開元最為治平當時¶西有
甘涼六府之饒東有兩河之賦仰給之卒不過四¶五帥
其餘利殖所入盡與齊人四十年間富庶滂洋<md:KR4c0065_SBCK_010-19a>¶之若是
及一日上恃昇平之功相肆威驕之佷直言¶得死諛色
或進轉掌之間清蹕巡于巴蜀矣今西涼¶為虜兩河為
兵盡開元天下之兵不過當今數郡之¶卒勝衣之農而
百徭出矣鞭役重繁不勝於籍𣙜之¶不顧其害刑之不
<pb:KR4c0065_WYG_010-21a>
問其深吞危衆多欲無凋訛不得¶也兵部之選武士益
繆矣武夫試射百矢為重騎射¶次之騎戈亦次之此武
夫賦者之宜業也而真者百¶無一焉其餘盡買豪奸之
輩役者以待冒入奮戈戲¶馬者亦得中名則估肆富人
之子弟彼安能致武之所<md:KR4c0065_SBCK_010-19b>¶用顧欲占籍自恃以逭傜於
鄉閭耳而欲卒乘貨弊¶之充强臣未見也今兩河之間
至於幽薊連屬西邊¶北邊而仰給之卒多於其土之齊
人十九在兵部者所操曾¶不能制一校尉而况紐其綱
<pb:KR4c0065_WYG_010-21b>
乎古者兵農之一體也¶三時務農一時習兵故春耕而
夏植秋藏而冬講武¶誠願使兵部之綱維根於古道之
要兵部之令加于¶將帥之臣則本久益大矣何卒貨不
充於古哉今禮¶部之得進士最為清選而以綺言聲律
之賦詩而擇之¶及中為仕也則責之不通天下之大經
無王公之重<md:KR4c0065_SBCK_010-20a>¶器今取之至微而望之甚大其由擊陋缶
而望曲于¶韶濩也今仕進之風益壊矣必以陰詐為朴
陽明為¶狂顧以武為汚矣而况兼學乎陛下何不令禮
<pb:KR4c0065_WYG_010-22a>
部之臣督其所業雜考其所能則人可化矣夫惟博大
之士為能兼學耳夫持綱舉維非博大之士不能也夫
求博大之士非竭誠不能也故殷宗之竭誠于神神感
于夢而得傅說周文之竭誠于氣氣感于兆而得太公
陛下如能用殷周之誠而¶求之何患用才之不至矣今
工部之綱之不舉其由百工¶之不條理焉且務於濫則
能速壊惑于邪巧則多¶改作速壊相仍改作無巳欲使
財費之不窮工力之¶不竭臣未見也夫堯之功與天
<pb:KR4c0065_WYG_010-22b>
比覆居於土階之上¶䕃于茅茨之下土簋而具禹親勤
水而卑宫室是二¶君者非不能極巧侈之端故處陋而
無厭蓋欲使天下<md:KR4c0065_SBCK_010-20b>¶之人自然而儉易也而周官百工之
職一於六職¶之書詳矣其後昬君亂主未有不極遊觀
之娛窮巧¶侈之樂恣羅紈之靡雖有生植之衆不能足
充虞人之¶裁雖盡隴畆之農不足塞百工之役雖竭蠶
媍之勞¶不足給綺綵之貢秦隋之末君不如此不足以
隳¶社稷今仕家不著籍於鄉閭亦巳矣則農夫唯恐他
<pb:KR4c0065_WYG_010-23a>
業之¶不容于趨也安肯顧其本而戀其土哉伏願陛下
仰¶堯之聖敬畏秦隋之敗奢念漢之節險凡在百工¶之
用闗於將作内作技同者必使統於工部以觀制<md:KR4c0065_SBCK_010-21a>¶作之
度使勞費之怨不起於下人則堯聖禹明周規¶漢儉為
陛下擇耳何止士農之固業哉今吏部之補¶吏嵗調官
千餘其試以偶文儷語之書程以二百¶字為准考之
能否以定取舍直使其人真能然尚何¶以補况十九皆
偽人乎以是而求其實不可得也且昆¶吾之利莫邪之
<pb:KR4c0065_WYG_010-23b>
才雖巧用不能雕咫尺之木鷙鳥之¶羅雖善掩者不能
拘蚊蚋如使恢宏博大之士裁¶心鏤舌於比辭而其道
安可見乎陛下何不命羣官立於朝¶者嵗各貢所知各
以其所長試之各以其器任之不<md:KR4c0065_SBCK_010-21b>¶勝於任者罪罔上闕
其貢者罪蔽賢而洽聞者爵逾¶次禮部吏部以時舉籍
刑部督其不察如此則人人¶争好賢人人務克巳何患
乎真偽不可辨哉今朝廷之¶闕衆多其最闕者刑部刑
部之綱不舉其由賞罰之¶不信勅令迭降而相違故有
<pb:KR4c0065_WYG_010-24a>
行之於今日而廢之於¶明日罪之於此而赦之於彼是
謂慢易詐欺之藪耳¶欲無枉撓不可得也誠願斥其煩
苛去其相逾則人¶人易守難犯然後命儒賢究掌之不
明於此者不得¶為刑部之官無令猾賊之徒輕身重貨
竊法以自<md:KR4c0065_SBCK_010-22a>¶弄如此則清矣賞信刑果則逺罪修已之風
序今非止¶於闕盖將病且痼矣夫病者其在皮膚則易
也六腑¶尸繆氣非所經而其體痼不亦危乎臣請以醫
方之言諭國之病伏惟陛下察焉臣聞良醫之理¶痼也
<pb:KR4c0065_WYG_010-24b>
陳以竒方進以猛餌外以針火導其血絡藥病相攻戰¶
于其中及痼解病瘳六腑亦憊於是竭良材調¶徳膳
以味從而補之然後六腑平百體正内强而和外¶矣夫
近代之愚醫則不然必使病勝而形羸不危¶其身者稀
矣三公六曹國之六腑也果刑信賞國之筋¶絡也九州
百郡國之百體也四夷八蠻國之外膚也驕<md:KR4c0065_SBCK_010-22b>¶荒淫異國
之痼病也嘉謀長算國之竒方也强將勁¶兵國之針火
也禮樂法度國之徳膳良藥也夫百駭¶具於外六腑列
<pb:KR4c0065_WYG_010-25a>
於内相假而成生相致而動息本為¶一身也及一腑失
理容而不攻其乆日大攻而不除¶其乆為痼除而不補
其乆復發為瘵難矣臣以為天¶寳胎痼始於一支乆而
容之侵及百體幾危其形𤣥¶宗肅宗除而不終痼反興
元徳宗之時又無良臣可¶進内强之術而攻不就先皇
攻于除而不攻于補今¶乃復發于幽冀居國之左足又
有西戎之屬居于右<md:KR4c0065_SBCK_010-23a>¶掌之膚涉腕逾肘今已及肩何以
知其自掌而及肩¶也以安西至於涇隴一萬三千里其
<pb:KR4c0065_WYG_010-25b>
間嚴闗重阻皆¶為戎有由此知其及肩也則王畿界戎
無五百里此¶肩之去喉能逺乎奈何容而不除也此皆發
于中朝¶之闕而流其病也若四方之敝莫若山東隴右
之急¶莫若武備之不至又請詳舉之夫聖人之母萬物
必¶體天地之功故以陽為文教極其光明也以陰為武¶
備盡其肅厲也夫陽盈則韜而陰藩之陰盈則復而¶陽
濟之故能相理而不亂五月陽盈使一陰居其間<md:KR4c0065_SBCK_010-23b>¶明正
陰之有位而盜陰不生故聖人因之修武備至于¶十一
<pb:KR4c0065_WYG_010-26a>
月陰盈包將來之陽可大可乆也故外作雪霜¶以勵之
恐僭陽之通也内密燠而養之使其為文為¶光也故聖
人因之求賢以為輔雹凍霜雪禁其煩蕪¶陰用也故聖
人因之以正刑雷風為前驅蕩其所不¶通温光從而舒
之陽徳也故聖人因之以文宥是以¶聖人之徳文雖光
而武備不去前年淮夷擒齊魯滅常山¶死幽燕歸臣未
見制法有方法也而議者且以為兵¶可戢也遂用羸將
守常山滯儒臨薊北不旋踵而賊<md:KR4c0065_SBCK_010-24a>¶氣復振矣伏願陛下
<pb:KR4c0065_WYG_010-26b>
慎動誡盈無傷陰之大候且行¶化而使人舉兵在立勢
夫百斛之車百蹄之牛不能¶揺其轂如措之峻坂之上
授之力者不盡數牛及轟¶然而遷則牛足之運不及輪
奔矣此立勢之樞也今¶幽冀之兵其由病者之再病矣
乘虚而强履獨有立¶勢而誅之立勢之急在於聚威於
深棣實力於滄定¶然後以趙魏臨常山環兵而攻之則
冀馬之蹤不望¶合於燕蹄矣以太原之師入薊丘則易
水之東左臂¶不能傍連矣此拘燕囚冀之方也如其擒
<pb:KR4c0065_WYG_010-27a>
縱之法出<md:KR4c0065_SBCK_010-24b>¶於一時者則名將而用耳如其威不聚於急
力不實¶于危雖有名將不能為也陛下見西制戎北制
虜壁¶壘之勢盤運交錯兵甲之多賞勞之厚以為戎虜
知¶畏此而不敢犯塞今以刑賞之不信也而戎臣以自¶
入士卒虚名占籍者十五不啻日夜飛金璧走銀繒¶市
言唯恐田園陂池之不廣也簪珥羽鈿之不侈也¶洞
房綺闥之不邃也不如此不足以積怨勞卒及冦¶來則
必固壁閉兵無敢出擊者如一日戎戈東刃陛¶下將安
<pb:KR4c0065_WYG_010-27b>
倚乎今北虜滑夏猶巳事嫁矣而西戎之虚<md:KR4c0065_SBCK_010-25a>¶盟安足信
之不可無虞也夫人性有勇怯地形有險¶易勇怯可以
習制制之以刑則亡怯樂之以利則亡¶怯借之以勢則
亡怯假如陟險利强弩以遲重者據¶之平陸利騎戈以
捷手健蹄者兼之此得勢而亡¶怯也今士卒之獲者得
其馬牛羊雜畜及衣裝寳¶賂皆與之無令有奮奪此顧
利而亡怯也䝉兵失律者¶誅此畏刑而亡怯也如此而
用勇備百矣臣嘗仕於¶邊又嘗與戎降人言自輪海巳
<pb:KR4c0065_WYG_010-28a>
東神鳥燉煌張掖酒¶泉東至於金城㑹寧東南至於上
邽清水凡五十六郡六<md:KR4c0065_SBCK_010-25b>¶鎮十五軍皆唐人子孫生為戎
奴婢田牧種作或叢¶居城洛之間或散處野澤之中及
霜露既降以為嵗¶時必東望啼嘘其感故國之思如此
陛下能不念之¶臣意西戎今冬當逾河拒北虜明年必
大入靈武冦¶西城先擊監宥城能因此時詔寧隴邠涇
及南梁皆¶㑹兵計事獨得以老弱留謹城其他少壯及
騎士皆¶持裝佩鹽糗令邠寧涇原軍皆出平涼道彈筝
<pb:KR4c0065_WYG_010-28b>
邠寧¶軍北固崆峒守蕭闗涇原軍西遮木硤闗鳳翔軍
逾¶隴出上邽因臨洮取鳳林南闗南梁軍道鳳逾黄花<md:KR4c0065_SBCK_010-26a>¶因狄道㑹隴西得其利則擊因其牛羊足以供具各¶以
輕騎入河蘭撫喻其遺人飛聲流勢延而益西敗¶故地
盡可得也如此則王畿之内安有驚烽之虞哉¶臣固曰
四方之敝莫若山東隴右今策臣之目曰直¶言極諫則
言無所不直直不懼於罪也若諫無不極¶者今百不盡
臣之一二焉何者答問之所及或未利¶於國臣雖欲漏
<pb:KR4c0065_WYG_010-29a>
之而不解則必欲言之臣不寤也睿¶問之所不及者當
臣之言實有利於國臣雖欲奏之¶臣懼罪言於非宜也
而况短晷之晨奔光馳曜之下<md:KR4c0065_SBCK_010-26b>¶筆之條奏拘以文陳乎
臣所以憤憊之誠百不及于一¶二也豈無異日而顧問
哉伏惟陛下察焉
　
　¶
　
<pb:KR4c0065_WYG_010-29b>
　
　
　
　
　
　
　
　沈下賢集巻十
¶
<md:KR4c0065_SBCK_011-1a>¶
<pb:KR4c0065_WYG_011-1a>
欽定四庫全書
　沈下賢集巻十一¶　　　　唐　沈亞之　撰
　　碑文¶
　　　臨涇城碑¶
臨涇之築跡於郝泚貞元年泚為涇將徳于軍軍中¶皆
推其公嘗從壯士數百騎出捕野還白於帥曰臨涇¶地扼
洛口(有洛川在涇州/西北盡于臨涇)其川絶饒¶利息蓄其西大野走戎
道曠數百里其土乃流沙無¶能出水草當渉者盡疲即
<pb:KR4c0065_WYG_011-1b>
屯臨涇為休養便地願以¶城控之可艱其來泚出其傍
一人謂帥曰誠而泚言<md:KR4c0065_SBCK_011-2a>¶有是也雖然公自念之公所以
䝉殊恩大幸子姪昆¶弟俱得不業而官者蓋以邊防未
可制上心日夜懸¶於此故厚公之事無所難今用泚言
則邊已固公安¶倚耶雖戎不得越所趍而捕者復何以
稱獲使上聞¶之亦且輕所憂矣遂不從泚計及帥死其
校段祐代¶為帥嵗餘泚又白曰昔天寳時天下有兵為
防者獨¶西戎矣而邊至王畿尚萬有餘里其烽叫之驚
<pb:KR4c0065_WYG_011-2a>
東不¶過燉煌張掖之間又有嚴關重阻盤錯之固綿屬
於¶其中迺者燕人反(安禄山史/思明也)其邊兵强壯悉<md:KR4c0065_SBCK_011-2b>¶㑹難咸
陽東而西陲復為所攻盡亡美地今王畿之¶傍列為邊
郡飛烽𫝊候昬曉之際必奏于帝垣况未¶有可固今每
秋戎入塞冦涇驅其井閭父子與馬牛¶雜畜焚積聚殘
廬室邊人耗盡而又以一方便宜委¶決於將軍何以自
塞夫臨涇之築於涇甚便前年泚¶白於故將軍不聽今
日幸願將軍省計遂築城於臨¶涇以泚部鎮之自是戎
<pb:KR4c0065_WYG_011-2b>
無敢犯涇者元和初祐入覲¶因留宿衛後為帥者惡泚
能强涇以年朽不任兵罷¶之八年余西道塞歴岐隴而
邊人無幼老盡能誦郝<md:KR4c0065_SBCK_011-3a>¶泚之功故余悉著所論勒其事
於臨涇城¶
　　墓誌¶
　　　靈光寺僧靈祐塔銘(十一年夏作/)¶
釋家之法以弟子嗣師由子其事死送葬禮如父母¶由
是籍書贊記之常名而不姓今通氏言釋者必祖¶自佛
<pb:KR4c0065_WYG_011-3a>
𣲖分諸系於七祖各承其師之傳以為重望而¶律師光
範者始為童子時事師曰靈祐且滿嵗師與¶其曹為狀
喻之語而律師侍側輒達其至既學五年¶而通經記年
及冠遂去髮被褐言語應引則老緇不<md:KR4c0065_SBCK_011-3b>¶能對矣大厯中
詔度始成僧儀初居呉之嘉興空王¶寺其後緇衣男女
相與誦其能於是俱使授學更居¶靈光寺遂與其徒講
贊㣲言百流㑹歸之説自呉南¶北郡邑緇衣咸果受人
人自得若濡露然又著㑹釋章¶句十五巻貞元十六年
<pb:KR4c0065_WYG_011-3b>
十月某日滅於其寺之居僧¶年四十五夀年七十四遺
言令其子弟曰當殯我寺之¶居西園中其後四年門弟
子相與成塔於其所元和¶中余遊呉弟子明辯來求銘
焉律師字楷其家本呉¶人其鄉里存呉之崑山縣曽祖
師利開府儀同三司<md:KR4c0065_SBCK_011-4a>¶食邑三百户祖亢亮於潛令父君
卿彭澤丞母河東¶裴氏其子與明辯之列凡六人皆童
子受學是哀事¶之儀由子也作銘其詞曰¶惟寂之門嗚
呼已矣匪媾匪育孰後爾已能傳其心¶即繼乃嗣以圖
<pb:KR4c0065_WYG_011-4a>
我銘以紀萬祀¶
　　　涇原節度李常侍墓誌¶
府君諱某太尉武穆公光弼之少子也為人健毅意¶氣
祖楷落自匈奴提其屬來入始為唐臣累遷至將¶軍贈
司徒武穆既壯當天寳末以平燕冦有功故公<md:KR4c0065_SBCK_011-4b>¶於提襁
之間得賜校書郎武穆薨公少無所倚薛兼¶訓憐之奏
賜殿中丞後從朔方軍事汾陽王於邠又¶從東平軍事
李正已於淄青正已悖公説之以善語¶雖不從然得重
<pb:KR4c0065_WYG_011-4b>
賜與馳歸即從宣武軍司徒勉公使¶於京而賊希烈攻
勉城拔公不得赴乃從淮汝軍事¶哥舒曜于東都興元
中行營為先軍得試將作少監¶兼侍御史後從義成軍
再事賈耽於滑得兼御史中¶丞貞元九年入為左神策
左將加都將元和初加御¶史大夫二年出鎮同官四年
加右散騎常侍遷宿州<md:KR4c0065_SBCK_011-5a>¶刺史七年改安州刺史九年入
為右羽林將軍十年¶春加左散騎常侍拜節帥涇原既
至聞士卒前以食¶不賑而鬻子者皆與贖歸之夏六月
<pb:KR4c0065_WYG_011-5a>
公疾發視政不¶能勤七月十二日薨行年五十九贈工
部尚書𤼵御¶府粟帛命官即其家弔勞生子男三人女
七人長女¶適焦氏娶竇氏夫人生嗣子罕夫人卒娶潭
氏潭氏¶亦早卒公將葬使卜兆兆言合葬不宜罕從卜
竟祔¶先將軍太尉之墓於華原其原乃用亞之為誌以
銘¶其所詞曰<md:KR4c0065_SBCK_011-5b>¶惟漢都尉肇自其源居彼北方繼世不還乃公之祖¶始
為唐臣武穆嗣毅即我家勲帝念不忘公亦為藩¶乃葬
<pb:KR4c0065_WYG_011-5b>
王畿北指華原嗚呼哀哉惟功與魂千古不冺¶
　　　唐故銀青光禄大夫檢校左散騎常侍¶兼宫苑
　　　閑廏使駙馬都尉郭公墓誌¶
府君諱某其先關西鄭人也大父汾陽王始以戎勲¶著
績為朔方軍副使天寳末𤣥宗南巡巴蜀肅宗勞¶兵於
靈武乃率其義虜順夷合兵逐叛得為朔方軍¶節度既
而二駕還都拜為中書令統兵於外代宗初<md:KR4c0065_SBCK_011-7a>¶犬戎飲馬
昆明至於御溝天子在陜又以擊逐之功益拜尚書令
<pb:KR4c0065_WYG_011-6a>
封汾陽王尊稱尚父乃詔子曖尚昇平公主都尉主客
皆賢故長安中名人文士自李端司空曙之徒咸遊其
門賦詩席酒更日而主生子男三人女二人長今為皇
太后府君即其少子初憲宗居邸時親臨主家納迎如
禮及今上即位皇太后昆弟皆寵錫尊官而府君最少
益䝉隆念自邠州刺史入為殿中監尚西河公主嵗餘
改宫苑閑廏使府君寛柔和易不守剛決長慶二年七
月五日暴疾卒于主家享年三十七太后聞之驚悼悲
<pb:KR4c0065_WYG_011-6b>
哀使者自中宫¶出按問𤼵疾之狀月餘乃解以其年十
二月十九日¶葬於京兆其原之上初西河主前降呉興
沈氏生子¶男一人及郭氏之䘮無後而以沈氏之嗣為
之主辦¶卜葬有期主䘮者使其家吏牽馬操幣至於櫟
陽即¶尉家曰尉之文記事有聞矣願得為之銘以誌其
壙¶於是與序勲興之事表於墟中云詞曰¶
河族崑崙命源惟長跋於神華其來泱泱影響邁㑹¶披
華吐章靈烟氣交鼓而興祥陶以精神涵為濃光<md:KR4c0065_SBCK_011-7b>¶保我
<pb:KR4c0065_WYG_011-7a>
國步乃生汾陽在户作扄横天為梁息灾破難¶以藥疾
瘡帝子入室固知維綱孫為國母沙麓以昌¶少為姻臣
謙寛汪汪祿而不夀哀彼中霜惟其流慶¶與唐無疆¶
　　　故太平令李寰墓誌¶
長慶元年故太平令李寰之䘮其妻沈氏挈其稚嗣¶哭
丏於姻黨之門以事其殯事將具命其族亞之為¶銘以
誌其壙府君唐之裔也其先奉髙祖入關定隋¶封定州
刺史曾祖承昕為鴻臚丞丞生少連為激水<md:KR4c0065_SBCK_011-8a>¶令令生牟
<pb:KR4c0065_WYG_011-7b>
為縣尉尉生府君世以宗廕調官卒無¶達顯貞元中沈
氏始以外戚隆貴而胄得為列卿掌¶太府乃以子女歸之
府君府君貧負其屈而家仰給¶為生元和中調為太子
令卒於官舍親黨語為善人¶多痛之銘曰¶
廓乎圓穹覆乎萬古之中賢者或塞而夸者或隆唯¶達
識不窮善人有終哀哉¶
　　　沈參軍故室李氏墓銘¶
漢孝武時匈奴累犯塞夫人之先為都尉出居延力<md:KR4c0065_SBCK_011-8b>¶戰
<pb:KR4c0065_WYG_011-8a>
且陷遂與其部居胡中為貴落其後入唐為功臣¶世世
以武績顯至大父臨淮王光弼父尚書彚皆為¶帥長及
父没門下客沈亞之請其屬以夫人歸於從¶祖之子曰
稱師從祖諱房當代宗時取良家配帝其¶姑以妃受選
入宫生雍王沈氏之先繼烈組冕顯於¶籍牒者皆由文
學及徳宗即位追尊皇太后太后昆¶弟父祖既追封矣
其子姪皆䝉寵廕遂以房為將軍¶執金吾冕為卿掌太
府羽為駙馬都尉尚長林主夫¶人既嫁三年而卒生子
<pb:KR4c0065_WYG_011-8b>
男未能視在元和十四年正<md:KR4c0065_SBCK_011-9a>¶月六日具葬城南次于沈
氏之隴作銘其詞曰¶
冗葉雖榮逮霜霰兮勞飈罹灾延而眉兮韶妖之葩¶笄
刻晷兮觸烟寤露條委衰兮𤣥金蒼礫安静鎔兮¶紅瓊
海碧包脆危兮嗚呼夫人曷而得支姑啼夫哀叢¶咽伊
兮姊弟酸屑垂涎洟兮悽風送魄罇生漪兮黄¶壙圓隆
緘若帷兮明能之魄來而安兮無越違兮¶
　　　韋媍墓誌(四年春作/)
<pb:KR4c0065_WYG_011-9a>
夫人姓王祖曰楚天寳中為呉王府司馬父曰新貞¶元
中為杭州文學卒母河南姚氏永貞初媍夫人於<md:KR4c0065_SBCK_011-9b>¶京兆
韋氏夫人之媍年始十四已能成媍道年十八¶暴疾亡
亞之姊乃夫人諸父之兄嫂也或謂姻家之¶䘮必有賻
亞之貧無貨請以文易之故韋氏之䘮¶沈氏得為銘誌¶
夫人之邦曰琅邪夫人之質多於容行多於和豈天不¶
命於夀不多耶實既命短可奈何已矣蓮湖之西靈¶山
東趾南極于江近十五里元和三年四月庚子而¶琅邪
<pb:KR4c0065_WYG_011-9b>
氏之骨歸於是¶
　　　盧金蘭墓誌(九年冬作/)<md:KR4c0065_SBCK_011-10a>¶盧金蘭字昭華本亦良家子家長安中無昆弟有姊¶四
人其母以昭華父殁而生私憐之獨得縱所欲欲¶學伎
即令從師舍嵗餘為綠𦝫玉樹之舞故衣製大袂¶長裾
作新眉愁嚬頂鬢為娥叢小鬟自是而歸諸姊¶不為列
矣因恚泣謂其母曰今我不等我不若從所¶當耳年自
十五歸於沈君二年從沈東南浮水行呉¶越之間從七
<pb:KR4c0065_WYG_011-10a>
年乃還都又二年沈復東南而昭華留¶止京師不得隨
病且逝從沈凡十一年年二十六生¶男一人女一人葬
於城南尹村原之下作銘其詞曰<md:KR4c0065_SBCK_011-10b>¶野遼刺兮衆草羅生颼鬱蓊兮孰先殞零綺顔奄忽¶兮
辭金楹去何止兮歸無程芳藿紅荃兮昔所遲迎今¶銷
亡兮不可再馨魂魄歸來兮復此園塋¶
　　表¶
　　　表劉薫蘭
<pb:KR4c0065_WYG_011-10b>
劉薰蘭者洛陽中女子也字嫣蓀故居家時名鄭兒¶元
和九年年十六房叔豹來求彈絃者其母以鄭兒入¶焉
後以善笑得大悦曰更名薰蘭叔豹為人喜酒多¶廢薰
蘭勉之曰某以孫稚䝉君曲娯之愛使得奉巾<md:KR4c0065_SBCK_011-11a>¶饌誠不
足以正非是然而君之齒方壯且又足給幸疴¶恙無有
乃終日碌碌自墮如即至力¶旦暮將何以㧞之若終不
更則親戚友朋視君若某¶皆貊之乎於是房叔豹蹶然
自咎遂取古籍詩書併¶學之是嵗余罷隴西軍來舍房
<pb:KR4c0065_WYG_011-11a>
氏始聞其語因嘉之¶遂為著篇以繼勸且古語有云女
為悦已者容亦見¶其志也如薫蘭之能引媚其志歸於
至理豈不知賢¶女之為容¶
　　　題薰蘭表後(南卓昭嗣/)<md:KR4c0065_SBCK_011-11b>¶余所善房叔豹豹好色得劉薫蘭最為嬖後即不復¶顧
他色始余與房讌(宴/)言薫必預故余得周視薫蘭所舉¶
凡為言雖尚才功柔戱以樂左右而徃徃甚正余獨¶恨
對薫蘭凝視之移晷刻將有嘲述卒不能云云顧¶余才
<pb:KR4c0065_WYG_011-11b>
不足當語薫耳十年冬余友沈下賢抵豹居下¶賢誠才
尤精為太史公言一見其書果能備薫善時¶余貢於京
師豹與張孝標善喜言文并挑笑事因録¶沈述來余知
薫之色而待沈之才才色兩相宜也故復¶叙之以繫於
沈左<md:KR4c0065_SBCK_011-12a>¶　
　
　沈下賢集巻十一
¶
<md:KR4c0065_SBCK_012-1a>¶
<pb:KR4c0065_WYG_012-1a>
欽定四庫全書
　沈下賢集巻十二¶　　　　唐　沈亞之　撰
　　行狀¶
　　　為漢中宿賓譔其故府君行狀¶
唐故銀青光禄大夫檢校户部尚書左金吾大將軍<md:KR4c0065_SBCK_012-1b>¶兼
御史大夫上柱國河南縣開國公食邑二千户賜¶紫金
魚袋贈太子少保柳公行狀¶
　　　曽祖　該　皇任陵州録事叅軍贈陵州刺史
<pb:KR4c0065_WYG_012-1b>
　　　祖　岑　皇贈祕書監¶
　　　父　澤　皇太僕卿駙馬都尉贈司空¶
狀公諱晟其先河東人也肅宗詔取儒賢配主其父¶
以門葉中選拜太僕卿尚和政公主主及太僕繼䘮¶而
公年始十二孝聞宫姻既去䘮代宗憐之召養宫¶中令
與皇子諸王俱受學故公得通籍中禁詔以呉<md:KR4c0065_SBCK_012-2a>¶大瓘為
之師又以大瓘子通𤣥通㣲𤣥為助教令十¶日考學績
勸所進乾元初除尚舍奉御得歸故邸又¶詔呉大瓘通
<pb:KR4c0065_WYG_012-2a>
㣲通𤣥令就舍授學廣徳中加檢校太¶常卿賜佩金魚
及徳宗即位以公故奉銅輦將欲加¶賜遷官未幾而屬
車駕西狩矣公徒走㑹難奉天因泣¶奏曰臣願得尺詔
持而東入都購其豪人以為効徳¶宗竒其忠賜詔如奏
公於是傭裝入賊軍中見賊偽¶將軍郭常左將軍張光
晟公説曰隂潦之災魚鼈遊¶其墀壇即揚光赫明是輩
不知枯挂之地者公等寧能<md:KR4c0065_SBCK_012-2b>¶從其挂哉乃示詔常等皆
奉詔伏與誓約所歸未¶及期㑹樞籍宦臣朱既昌隂以
<pb:KR4c0065_WYG_012-2b>
公之狀飛吿泚遂為¶泚捕繫定死矣泚詰二將詞不伏即徙
於外獄稍寛之有¶頃賊兵累敗守吏益怠公因其共繫
者十餘人謀相¶與脱其錮髠而走之奉天徳宗為之撫
背流涕明日¶宸輿幸漢中公奉轡至南梁還拜原王府
長史貞元六年¶改嘉王府長史嵗餘翰林舍人呉通𤣥
謫死公為疏¶陳雪再進不得命公之季止公曰上方怒
寧可為也¶公不聽公章卒三貢於是徳宗寤之謂公見
義不囘賜<md:KR4c0065_SBCK_012-3a>¶書寵勞竟雪通𤣥改澧州别駕十一年入為
<pb:KR4c0065_WYG_012-3a>
少將作¶永貞初遷大將作加朝請大夫起崇陵功以檢
校左¶常侍居使内作封河東縣開國子食邑五百户又
加銀¶青光禄大夫起豐陵功賜上柱國元和初西蜀叛
發¶岐隴邠涇朔方太原及山東六郡之卒皆屬長武
軍¶詔以南崇文討之既誅三蜀大困而漢中最險狹益¶
不能賑輸所奉中朝以器用當濟遂拜工部尚書兼¶御
史大夫持節帥漢中始詔諸征蜀卒各還故部而¶獨以
漢中卒三千人移戍梓州其卒以為始去父母<md:KR4c0065_SBCK_012-3b>¶鄉里既
<pb:KR4c0065_WYG_012-3b>
勞而歸及境乃不得見其閭亦以功自賴今¶則徙之謂
若謫耳皆鋒奮食所引刃援弓迫中貴人¶時公行未及
郡聞之遂疾驅倍走徃其所先勞之苦¶心勞已乃問曰
君等何以而成功乎俱曰某等伐闢¶耳又問闢何以而
得伐俱曰驕不受指於天子公曰君¶等既知闢以不受
指而得伐又親滅之而得功反不受¶指耶今即不受指
即受滅矣於是卒皆免胄匍匐遂從¶所徙嵗餘入為大
將作使匈奴先是戎相出視國使必¶自據偃以相辱傲
<pb:KR4c0065_WYG_012-4a>
公知之乃先謂曰聞若等皆以去<md:KR4c0065_SBCK_012-4a>¶信為强亡禮自大禮
信不為誠不仁也何足奉吾國乎¶於是單于諸王貴人
聞之愕然失恃皆莫能詞見則¶改容跪伏遂致天子之
命約信成禮而歸拜金吾右¶將軍始得居公爵益封千
五百户加為大金吾九年¶加户部尚書以大金吾為左
將軍元和十三年三月¶九日殁享年六十九上聞之一
日廢聽奏詔命從官¶臨弔之贈賻粟帛贈太子少保公
强辯多學謙下好¶問因危而致其節見義不顧其私輸
<pb:KR4c0065_WYG_012-4b>
公之急其從寮¶其門備得前行謹以所聞所見實録於
斯謹狀元<md:KR4c0065_SBCK_012-4b>¶和十四年七月十七日狀¶
　　祭文
　　　為韓尹祭韓令公文¶
澤梁宋之戎郊涵雄渾於雲水陶沈毅與濃剛作晄¶晄
之巨士綿將流於洪光鼓神濤之在已昔丞相之¶東征
統梁城之千雉命賓余以掌檄縱枚馬之遺美¶見公佩
之横𦝫冠牙旗於宋壘及夷門之節臥余奉¶歸於故里
<pb:KR4c0065_WYG_012-5a>
寧後者之無當顧狂埃以渤起司馬啖而¶賓徒烹血肉
肆而為市何繼師之無作始公之功由¶是伏豺豹於神
猊遂清寧乎千里聞君書於天閽帝<md:KR4c0065_SBCK_012-5a>¶嘉悦而忘恥嘗叙
族以姪余謂同原於康子言康樂¶於一方竟綿歴乎再
紀廪蓄粟以億計積有餘而流¶委攊甲馬之萬銜惟君
王之所指撲淮童與齊蠆猶¶烹冰以燎葦視燕趙之强
侯若負垤之羣蟻彼承風¶其如何聞當飯之遺匕及柱
天而轍日信愽壯之可¶倚逢諒闇之初晨遂踐阼而為
<pb:KR4c0065_WYG_012-5b>
治推轂兮昇壇河橋¶兮鄜畤恩光被以湛稠仍分疆以
及嗣遵徃年之來¶覲見差班於父子復河殃之不造遽
相追而没齒榮¶華之不遒兮倐云乎已矣悼皇情以注
想每凝旒而<md:KR4c0065_SBCK_012-5b>¶撫扆錫祕物之必周余得命為臨視還壤
厦而將篤¶導清笳而哀徴鑒卑志之潔恭願降歆而省
此嗚呼¶哀哉尚饗¶
　　　祭河南府李少尹文¶
維長慶四年五月十七日福建等州都團練副使沈¶亞
<pb:KR4c0065_WYG_012-6a>
之謹遣郡吏李權奉酒肴之奠敬祭於故河南少¶尹李
公之尊靈夫哲智之達塞兮繫其時之艱通故孔¶子厄
而周公通管遇齊而卒業賈遭漢而不終嗚呼¶哀哉古
昔何思所思惟時謨不我進綱不我維民不<md:KR4c0065_SBCK_012-6a>¶得濟道不
得施雖富且貴夫何用為夫子之道殁矣¶今將遺誰巻
清明之特達歸壤厦而藏之哀哉尚饗¶
　　　祭胡同年文¶
維長慶元年十一月二十六日同年韓復張正謨龎¶嚴
<pb:KR4c0065_WYG_012-6b>
沈亞之饌庶羞清酌之奠祭於故安定胡公之靈¶惟温
毅之龍顔兮含樸謙而苞野工時言之便¶詩兮鬬風識
於逺雅同遭恩於昔年䝉擢身於長者¶念嘉歡之平生
君何先而捐舍痛彫華之誰疾兮聞¶號號之稚寡省余
奠之不道兮促將征於前馬何決<md:KR4c0065_SBCK_012-6b>¶邁而無顧兮豈樂居
乎壤厦既啟全而無尤君子美¶其終也哀哉尚饗¶
　　　祭故室姚氏文¶
噫佳恵之淑敏承嚴明以信修既笄佩之有儀俟嘉¶人
<pb:KR4c0065_WYG_012-7a>
以為仇豈位者以無當顧采贄以納予惟鄙夫之¶蓬塵
牽阻離以為尤始仕筆而關塞俄自夏而涉秋¶誰歸來
之須臾遂省拜於東陬潔幼弱之室處奉板¶輿於修途
值凝冰之沂川乃築居以捨舟念姻嫁之¶以時負重鈞
於薄軀可困蹇之多淹汩嵗序之忽周<md:KR4c0065_SBCK_012-7a>¶誤聞恙於中閨
言迅轡於皇都及鄭洛之郊承凶¶言於來書悼追悲之
莫及聲失慟以咽呼目虛疑而¶直想容髣髴之在眸舉
椒桂之觴(闕/)感百年之永乖䌫¶繐帷之撫臆非彷徨於
<pb:KR4c0065_WYG_012-7b>
故居惟靈魂之昭昭省余心¶之勞劬¶
　　　為人祭媵者文(六年春作/)¶
念昔媵者容華不常喜顔如春酣葩之芳㸌乎將然¶曄
乎為光翩然去步如烟洋洋萃然來居如鸞下翔¶佳言
如酒和人中腸情如蠶絲繚不可央(闕/)容莫匹惟我所
當<md:KR4c0065_SBCK_012-7b>¶遂栖余床為余馨香自始於今六謝冰霜纔云就木¶
言歸壠首道既已隔淹不可久嗚呼哀哉尚饗¶
　　　劉巖夫哀文
<pb:KR4c0065_WYG_012-8a>
秀才劉巖夫父没不勝䘮余弔而作詞以哀之其詞¶曰
號呼窒懣喑嗚呼兮一溢不入百體疴兮休泉竭目¶髪
根枯兮脆黄催亂如霜蕪兮形若龍(闕/)骸骨膚兮悲¶占
六腑神無居兮魂魄惝惝客四隅兮去依風雲將¶君疎
兮待待地之赴幽都兮生成果克李意舒兮厚¶姻薄養
世有諸兮俗&KR2742;且廣無誰詠兮清魂佳字赫<md:KR4c0065_SBCK_012-8a>¶來圖兮鼎
設海陸備肴爼兮呉梅狄酪浹濃膄兮逢¶果錯實態味
殊兮酣若頰視若珠兮香津桂&KR0008;蟻沈¶浮兮緑盂既𤼵
<pb:KR4c0065_WYG_012-8b>
有罇盂兮醪醴百味君安須兮惟君¶之嘗恣所如兮三
爵與洗祝延呼兮為君澆奠一饗¶余兮¶
　　　祈雨文祠漢武帝¶
維長慶三年正月已已櫟陽尉沈亞之承命於大京兆¶
以嵗旱用乾肉清醪恭祀於漢武皇帝神之祠下因¶巫
人以達其祝語嗚呼隂陽水旱其司唯神五行六<md:KR4c0065_SBCK_012-8b>¶氣神
得而均如愆且灾神何為仁惟神昔帝漢日何¶祥不臻
雍熈滂洋甘露麒麟人荷其澤亦仰如春氣¶配髙明殁
<pb:KR4c0065_WYG_012-9a>
而為神居滿必誅居抑必申今者獻陽始¶嵗亢而為屯
草木蔽萌塞脉沈津不蒸不洩逾於十¶旬雨師慢傲尸
違不賔潛深驕髙枯此下人風伯囂¶戲&KR0619;陶濃塵潰為
凝霾坌若頽雲鴻混突渤上䝉無¶垠掩蔽光明以垢春
晨彼風伯雨師皆神所司處位¶不職荒投不祗神假之
權使之用為上帝如怒其殃¶孰罹神明胡不督其稽察其
欺壊法者戮後期者笞然後泰<md:KR4c0065_SBCK_012-9a>¶陽蒸雲雨膏以時發生
有涯農力有施今官庶併誠¶䖍䖍於祠集於宫室鼓舞
<pb:KR4c0065_WYG_012-9b>
彈吹神其聽之無敢苟期¶
　　　郢州修明真齋詞¶
大唐太和五年嵗次辛亥十月五日已卯明真大¶齋主
朝請大夫守郢州刺史李詳與謫臣郡客將吏¶等仰首
稽首再啟詞於虚無自然元始天尊無極大道¶太上老
君羣靈衆仙咸俟畢降蕩蕩乎混元始精泮漓¶涵奥薰
蒸為氣形生於聲衆動既品隨而有名清濃¶薄厚四氣
之營乃岐乃陌析其混并衆動夀量道居<md:KR4c0065_SBCK_012-9b>¶清濃覆人為
<pb:KR4c0065_WYG_012-10a>
大啟悟為明拒惡為壍䕶善為扄居惡¶如何恥燕靣黥
居善如何陽然懐聲道之所宰尊無¶與京伏惟皇上保
聖億為夀程天齊尊髙如天無傾¶某官幸職居專城雖
喜從善樂之發怒因嫉惡而嬰¶每覺逾息失以度刻不寜
是用澆氣於恬奪性於情¶害意之和傷和於平而神誤
序胃血差經伏願大道¶神尊垂尊澤祐彫堅老榮遐衆
之齡使淄垢磨濁迷¶醉醒伏願金借其堅玉助其貞今
某等之志戴道之¶大徳荷道之生成某等之狀蓼孽為
<pb:KR4c0065_WYG_012-10b>
甘山岳為輕伏<md:KR4c0065_SBCK_012-10a>¶願災從日銷福與時迎某等之䖍恭洗
思滌慮以奉¶以行謹辭¶
　
　
　
　
　
　沈下賢集巻十二
