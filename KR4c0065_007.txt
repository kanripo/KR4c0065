# -*- mode: mandoku-view; -*-
#+TITLE: 沈下賢文集
#+DATE: 2015-09-11 08:19:36.534475
#+PROPERTY: ID KR4c0065
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0381-007沈下賢文集-卷第七.
<pb:KR4c0065_SBCK_007-1a>¶
沈下賢文集卷苐七¶
　書上¶
　　　　上家官書¶
　　　　上李諌議書¶
　　　　與薛浙東書¶
　　　　上壽州李大夫書¶
　　　　與福州使主徐中丞書三首¶
　　　　與李給事薦士書¶
　　　　　上家官書¶
<pb:KR4c0065_SBCK_007-1b>¶
亞之伏念傑木之生大長越倫足谷肩山而大谷不¶
&KR0085;以業其根長霓不足以惟其華天之𫠦借其體若¶
此豈不使皆𫉬其𫠦安而輳乎用及其未偶也徒見¶
摧風枯霜&KR0170;煙老雲而已夫尋常之材也幹不丈而¶
枝不尺葉縱其根不饒&KR1011;土之虜生不十年各𫉬斤¶
之製以&KR0556;用何者受乎庶氣故易長於極成為衆用¶
故易售扵工其在松栢扶榮意自得仰視傑木不見¶
其木相與𥬇其瓦捹而無用及一且遭運得外賢工¶
之所思採而舘之跨于礎而百棟　&KR0018;若是脩材巨¶
<pb:KR4c0065_SBCK_007-2a>¶
幹非易自致也賢士良匠非易容也今閣下抱多能¶
之德動與智諧可謂遭時&KR0018;難戴重横扵𫠦安可謂¶
得任也如&KR0014;察出䫫之材異日䖏之然後次衆材備¶
於百當(去聲)如此則賢之名可㕥自有右者賢士之¶
居位也沐垢不終湯充饑不竟飯軗而起畏日不&KR0085;¶
是皆採訪於衆&KR0014;思致其爵飬良士之道也今則不¶
然為公卿大臣者必嚴居深視以自重飬其所進者¶
唯柔氣緩言&KR0937;視而巧䛕然後謂之厚德故以多識¶
為誣慱知為狂遷善為流㫁節為詐是皆斥而莫得¶
<pb:KR4c0065_SBCK_007-2b>¶
稱也及一日操尺墨樞物機茫乎不知其從使左右¶
庸胥因淂侮而役之彼非不欲自勝也蓋事業之𫠦¶
執固然今西戎邀嫁移兵㓂邉仍&KR0010;不巳山東盜䘚¶
殺辱首吏未聞其歸誠可嗟也即如主上求其徃而¶
爲理閣下度之公卿大臣而誰擇乎亜之誠不肖七¶
&KR0010;𠕅官不逾九品之列陶心研慮謨古臣知輔之𫠦¶
㕥爲化至於樂&KR0014;慕哲亡其思而不回此則得之於¶
性矣酌巖賢旅聖之𫠦以立言至於書得失備理亂¶
叙徃紀来此則得之於文矣學名將覇帥之𫠦以整¶
<pb:KR4c0065_SBCK_007-3a>¶
暴&KR0333;至於&KR0108;旅陣師㑹百變之狀離如驚鳥合如凝¶
雲此則得之師師矣是三者皆業於根然後緒其末¶
非無𫠦望也亦思願為一從才戴宏傑之梁立巨礎¶
之上顧世之持斧之士安&KR0085;㕥摹哉亞之聞戎鏡包¶
陽當日而矚之則&KR0014;延燧興火䖏興而視之何異一¶
規之幽銅耶而誰寤者夫氣應則生亞之亦&KR0170;矌於¶
光下㕥𤼵𫠦抱書辭多鄙又不盡志杵觸清嚴罪無¶
𫠦逭謹𠕅拜¶
　　　　　上李諌議書¶
<pb:KR4c0065_SBCK_007-3b>¶
月日將仕&KR0048;守秘書省正字沈亞之𠕅拜貢書諌議¶
閤下亞之常有混䫫之悲不&KR0014;自置其拙也甚矣故¶
祥禽之䫫凡羽而混之神芝之䫫腐菌而混之嘉蕙¶
之䫫棼芻而混之非獨混之而巳亦且掩其芳而奪¶
其羙何則善寡而凡多故也沉世俗之耳㡬&KR0014;於此¶
而由之者寒暑易轉是皆非金石&KR0014;自求於時哉一¶
失其頋以為䫫混則終從風雨而老矣何不痛之輒¶
假𫠦喻願賜終說幸甚椘王之鼎食十有餘年而王¶
體不肥左右者懼王曰膳者不&KR0014;味吾鼎也國人亦¶
<pb:KR4c0065_SBCK_007-4a>¶
曰膳者不&KR0014;味吾鼎也更逐膳者凡十軰益不味王¶
恥乃令國中曰有&KR0014;使吾鼎之味調和㕥安體者寡¶
人爵之三公椘里之䖏士賢聞之應令而起者其老¶
屬䄂而送之曰徃矣即鼎也曰然王曰仰味於君何¶
以塞之對曰王必㕥鼎授我我力甚&KR0278;夫治鼎之職¶
約水燥薪㸑火㕥觀文武之用而巳其輳味則有椒¶
桂梅䤈塩醢之品在吾惣衆力而調於心此其功也¶
王之體不肥何待椘老曰斯固也夫真偽雜鬻循户¶
而啼祈其售者偽得十九焉是椒桂之質𩔗而馨辛¶
<pb:KR4c0065_SBCK_007-4b>¶
不為也梅醯之質䫫而苦酸不為也塩醢之質䫫而¶
醴醎不為也皆具而不為滋一旦集而㑹之鼎則必¶
虗空矣君焉&KR0014;揔是之力以成於王耶前膳之𫠦以¶
淂逐者由庶品之任非其任歟然則君之明足以察¶
偽惑君之智足以區物情誠&KR0014;儲其真畜其當以給¶
其用則從之辛馨之才醯醢之具必越海逾陸而趣¶
君之㫖矣斯百代之凖也豈但肥椘王之體然今閤¶
下既以游泳道德蓄儲𦔳味之具有素也然紛紛之¶
真偽而清悟&KR0014;不勞乎小子誠不&KR0085;奉應對不得謁¶
<pb:KR4c0065_SBCK_007-5a>¶
見乆矣幸因從左右者召稍延於前獲進𫠦語幸甚¶
伏惟降察不忽謹再拜¶
　　　　　與薛浙東書¶
𠕅拜後還㘴賔舎中有小吏持吏書來其語曰帛十¶
疋吏置帛書於亞之前曰閤下所以貺客也其敬之¶
誠則厚矣然有𫠦未滿者敢為閤下道之夫虬&KR0014;興¶
水濟物故佐天如臣草木仰其澤苗方秀而望其誠¶
有乏一日之兩而不及其實者則仰告斯臣以求之¶
得一日&KR0085;矣若&KR0138;潤於枯槁則已且猶將困之今亞¶
<pb:KR4c0065_SBCK_007-5b>¶
之徃復道路三千餘里顒顒之誠於苗之旱甚矣而¶
千鍾之祿於水之用又大焉亦何惜一日之澤而不¶
給其涸哉亞之狂愚當其困涸不知𫠦為乃復枯苗¶
仰澤之說𠕅敢煩告且閤下寜&KR0014;不憐之亞之再拜¶
　　　　　上夀李大夫書(十一年秌作)¶
昔者燕昭以千金市駿&KR0487;而百代稱之非直朽骨之¶
可貴也意必在将来之良而已矣今亞之仰閤下之¶
風而進於前恭聞閤下又不以朽鈍而頋之寜鄙人¶
之宜頋也其名得無將来乎是鄙人之價冐千金也¶
<pb:KR4c0065_SBCK_007-6a>¶
𦍒甚𦍒甚今有傍偟之誠敢露肝膽伏惟聽察之亞¶
之前應貢在亰師而長㓜骨&KR0079;萍居於吴無咫尺地¶
之居以自託其食給旦營其晝晝營其暮如是凡三¶
黜禮部得黜輙歸自二月至十一月晨馳暮走使㒒¶
馬不㕥恙即且碌碌如有一日霜露得欺氣體失理¶
則一室向門之心無望矣今忘辛勤之榮扶挈長㓜¶
丐食而西雖已及埇口然猶困其所儲不&KR0014;自給但¶
涕泣語空無有𫠦仰又度天下王公希可以此言告¶
者乃閤下耳伏惟分一日之澤以濡之無使亞之復¶
<pb:KR4c0065_SBCK_007-6b>¶
爲朽骨所𥬇謹再拜¶
　　　　　與福州使主徐中丞苐一書¶
九月十日都團練副使沈亞之謹再拜狀𫠦願陳于¶
閤下某伏念從古已來懐其𫠦爲抱其所用者非知¶
巳之進無&KR0014;自&KR0045;也自咎繇之&KR0170;舉顔回七十子之¶
&KR0170;范叔之&KR0170;鮑叔之推至于今知已之功相嗣而不¶
絶非有文字之記其功雖如前&KR0070;士而後代無聞也¶
可以惜諸徃者某始得以文謁閤(下/於)吴之嘉興明日¶
權㓜公謂某閤下言吾見古史者亞之也其後涉于¶
<pb:KR4c0065_SBCK_007-7a>¶
仕路困則遭恩其知如此且以閤下居為世之端表¶
故衆影依之言為世之典謨故衆𦗟傾之其重如此¶
使一遊其門則天付㕥𦍒也而况知而推之哉提而¶
用之㢤然亦懼不申於文字而後代莫覩是以前者¶
敢㕥先人𫠦業之書上干清鍳求其筆為之光以&KR0045;¶
于幽故而為後代&KR0194;奉獻之日惕怳咽然不能周露¶
誠以黷矣伏願憐其&KR0071;志之心使輝華裔裔著于百¶
代雖大&KR0194;何㕥加於此焉伏惟俯賜終筆書辭再陳¶
無任惕汗謹𠕅拜¶
<pb:KR4c0065_SBCK_007-7b>¶
　　　　　上使主苐二書¶
二月二十八日都團練副使沈亞之拜書後獻大使¶
中丞(閤下)亞之昨與二三子同途晨問起居指教𫠦¶
謂薄疾未除將欲有請草奏具示始則䘚然愕窒不¶
知詞對及退舎伏念閤下之𫠦苦者惟中年之士十¶
九而有之未甞聞以此而有去告閤下惟不為出入¶
宴遊耳其餘决教益理膳息無减况方在強茂之時¶
徒㕥小恙蹔留虜中乃欲為告以自遂豈當冝也且¶
今時仕俗守榮路者雖已朽老支扶昏怳矣然則固¶
<pb:KR4c0065_SBCK_007-8a>¶
其𫠦居惟恐有損如此者亦十八九而閤下瞭然自¶
悟所向若此得無獨清之累猜疾扵彼人之胷中㢤¶
閤下骨&KR0079;交姻如有逺萬里者即聞是請寜知其退¶
讓也必且疑驚𨼆慮莫&KR0014;自浣設使憂能侵人閤下¶
何以觧也亞之見識孱淺無&KR0085;以奉請事今極慮深¶
陳於前誠願得扵中庸使人無加口語也非敢憑縁¶
取領厚祿而終斯說伏惟稍緩髙明之鋭㕥周慮之¶
冐陳端白何任恐懼伏惟憐之¶
　　　　　上使主苐三書¶
<pb:KR4c0065_SBCK_007-8b>¶
二月十一日都團練副使沈亞之拜書遣獻中丞閤¶
下昨日&KR0049;吏自外来急告以赦至亞之誡前後左右¶
不得常歩及下馬&KR0556;次揖謁先聖獨張侍御不領祗¶
言哮呼詬此捽拽導將移罵侵怒俚言攻凌不容湏¶
&KR0119;之間㕥黨畀證攘掉呀騰如欲見食自群官衆將¶
至扵聚立者咸聞見其麁聲&KR0108;態圜来驚視誠以亞¶
之樗鈆之材䖏不當任可逃遭此衆辱冝矣然誠恐¶
積暴不除異日酒塲恃&KR0744;率肆𫠦為又為侵作誣言¶
飛入清𦗟以是寒心自悲不&KR0014;無患亞之𦍒&KR0170;過意¶
<pb:KR4c0065_SBCK_007-9a>¶
提在賔階雖無分銖之&KR0014;以事萬一然誓將鞭勵孱¶
謹以効終身伏願哀其端拙察以無辜稍借&KR0653;明使¶
各得分限免見侵迫過此之虞餘何敢請伏惟加察¶
幸甚𦍒甚謹再拜¶
　　　　　與李給事薦士書(十年春作)¶
日月新及苐進士沈亞之再拜稽首給事(閤下)亞之¶
㓜學見其徃記說曾參閔子騫之孝至扵跬歩不忘¶
雖騃㓜亦能蹴然内慕自是常思其人有&KR0014;&KR0613;扵曽¶
參閔子騫之行者即徃傳其名扵親戚朋友卿大夫¶
<pb:KR4c0065_SBCK_007-9b>¶
間使其聲不㓕昔者五年亞之以進士入貢至亰師¶
與其等清河張宗顔比居甞與徃來言始愛其人無¶
遊詞至春宗顔去還家乆聞其親䘮又明年亞之東¶
歸至洛聞洛人稱宗顔之孝曰宗顔貧無以事䘮乃¶
與其兄東下至汴出操契書奴裝自賣聞者皆慟感¶
流涕然盈月不得售汴師聞之持百縑使弔勞歸之¶
盡彂其先故羇柩歸葬於𫠦是&KR0010;亞之至彭城日話¶
其事彭城人曰此吾里之客子也八九&KR0010;時喪&KR0059;親¶
貧不&KR0014;奉飯嗿迺繫木為車與其兄自輓而送吾里¶
<pb:KR4c0065_SBCK_007-10a>¶
謡之曰拖車&KR0048;是今宗閔之行難而里閭盡熟亞之¶
切痛賢公卿未得稱其如此伏閤下扵異行&KR0057;&KR0014;銳¶
樂故亞之敢㕥宗顔之事為請伏惟訪察之𦍒不黙¶
黙巳也¶
沈下贒文集卷苐七¶
<pb:KR4c0065_SBCK_007-10b>¶
<pb:KR4c0065_SBCK_007-10b>¶
# SB1_0712-154.png
